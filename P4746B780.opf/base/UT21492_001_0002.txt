༢༩༥༽ བབས་པས་བོད་དུ་ཆོས་དར་བའི་རྟེན་འགྲེལ་འགྲིག་ཟེར། དེ་ནས་རྒྱལ་རབས་ལྔ་ནང་འཇམ་དཔལ་རྩ་རྒྱུད་ལས། ལྷ་ལྡན་ཡུལ་ཞེས་བྱ་བ་ཡི། གངས་ཅན་རི་ཡི་ནང་གནས་པའི། རྒྱལ་པོ་མི་ཡི་ལྷ་ཞེས་པ། ལི་ཙ་བྱི་རྣམས་རིགས་སུ་བྱུང༌། ཞེས་དང༌། འཇིག་རྟེན་སྒྲོལ་མ་ཞེས་གྲགས་དང༌། ལྷ་མོ་གོས་དཀར་མོ་དང་ནི། དཀར་མོ་ཆེན་མོ་གཞན་ཕན་བརྩོན ཞེས་སོགས་ལུང་དུ་མར་བསྟན་པ་བཞིན། ཆོས་སྐྱོང་བའི་རྒྱལ་པོ་སྲོང་བཙན་སྒམ་པོས་ཆོས་བློན་ཐུ་མི་སམྦྷོ་ཊ་རྒྱ་གར་དུ་བརྫངས་ཏེ་བོད་དུ་ཡི་གེ་མེད་པ་ལ་འབྲི་ཀློག་གི་བསྲོལ་གཏོད། འོ་སྐོལ་གྱི་སྟོན་པ་དགུང་ལོ་བརྒྱད་པ་དང་བཅུ་གཉིས་པའི་སྐུ་ཚད་སངས་རྒྱས་དངོས་ཀྱི་ཞལ་ཀྱིན་གདན་འདྲེན་པའི་ཆེད་འཇིག་རྟེན་མཐུན་འཇུག་ཏི་ཚུལ་དུ་ཁྲོ་གཉེར་ཅན་གྱི་སྤྲུལ་པ་བལ་མོ་ཁྲི་བཙུན་དང༌། སྒྲོལ་མའི་རྣམ་སྤྲུལ་རྒྱ་མོ་བཟའ་ཀོང་ ༢༩༦༽ཇོ་ཞེས་མཚོ་ནང་གི་པདྨར་གྲགས་པ་གཉིས་ཁབ་ཏུ་བསུས། འཕྲུལ་སྣང་གི་གཙུག་ལག་ཁང་བརྩིགས་པར་མི་མི་མ་ཡིན་གྱིས་འཚོ་བ་ལ་བརྟེན་བརྩིག་ཏུ་མ་སྟེར་བས། རྒྱལ་པོ་ཡབ་ཡུཀ་གསུམ་སྐུ་མཚམས་མཛད་ནས་ཡི་དམ་གྱི་ལྷ་བསྒྲུབས་པས་འགྲུབ་སྟེ། ལུང་བསྟན་པ་ལྟར་བོད་སྲིན་མོ་གན་རྐྱལ་དུ་བསྒྱེལ་བའི་ས་གནད་རྣམས་སུ་མཐའའདུམ་ཡང་འདུལ་རྒྱུ་གནོན་གྱི་གཙུག་ལག་ཁག་རྣམས་བརྩིགས་པ་སྟེ་མ་ཎི་བཀའ་འབུམ་གྱི་རྒྱལ་པོའི་རྣམ་ཐར་ལེའུ་ཉེར་གཅིག་པའི་ནང་གི་ལེའུ་བཅུ་གསུམ་པར། སྲིན་མོ་གན་རྐྱལ་དུ་བསྐྱེལ་བ་འདྲ་བའི་དཔུང་པ་ཡོན་པ་བྱམས་པ་མི་འགྱུར་བའི་ལྷ་ཁང་ཁྲ་འབྲུག་བརྩིགས། བོད་ཀྱི་ལྷ་ཁང་ལ་སྔ་བ་དེ་ཡིན་ནོ། དེའང་རྒྱལ་པོས་སྤྲུལ་པ་བཀྱེ་ནས་ཞག་བདུན་ལ་བརྩིགས་སོ། དཔུང་པ་གཡས་པ་ལ་དབུ་རུ་ཀ་ཚལ་གྱི་ལྷ་ཁང་བརྩིགས། དཔྱི་གཡས་པ་ལ་གཡས་རུ་གཙང་ ༢༩༧༽འགྲམ་བརྩིགས། གཡོན་པ་ལ་རུ་ལག་གྲོམ་པ་རྒྱང་བཞེངས་སོ། དེ་རྣམས་ཤིན་ཏུ་ནོན་ཆེན་པོ་བཞི་ཡིན་ཏེ། རྒྱལ་པོ་སྤྲུལ་པ་ཀྱེ་ནས་ཞག་རེ་ལ་བརྩིགས།

ཡང་མཐའ་འདུལ་བཞི་བཏུལ། སྲིན་མོ་ལྟ་བུའི་གྲུ་མོ་གཡས་པར་ཀོང་པོ་བུ་ཆུ། གཡོན་པ་ལ་མཁོ་མཐིང་ལྷ་ཁང༌། པུས་མོ་གཡོན་དུ་གུང་ཐང༌། གཡས་སུ་བྱང་སྲ་དུན་རྩེ་བརྩིགས། དེ་ནས་ཉིང་ལག་བཞི་མནན་ཏེ། ལག་མཐིལ་གཡས་སུ་མདོ་ཁམས་ཀློང་ཐང་སྒྲོན་མ། གཡོན་དུ་བྱང་ཚངས་ས་ཀླུ་ནོན་གྱི་ལྷ་ཁང་བརྩིགས་སོ། རྐང་མཐིལ་གཡས་སུ་མང་ཡུལ་བྱམས་སྤྲིན། གཡོན་དུ་སྤ་གྲོ་སྐྱེར་ཆུ་ལྷ་ཁང་བཞེངས་སོ། དེ་ཐམས་ཅད་རྒྱལ་པོས་སྤྲུལ་པ་བཀྱེ་ནས་ཞག་རེ་ལ་བཞེངས་སོ། ཞེས་བཤད་དོ། བུ་སྟོན་ཆོས་འབྱུང་དུ་གཞན་འདྲ་བ་ལས། པུས་མོ་གཡས་ལ་སྐ་བྲག་ ༢༩༨༽གཡོན་ལ་སྲ་དུམ་རྩེ། ལག་མཐིལ་གཡས་ལ་བྱང་ཚལ་ཀླུ་གནོན། གཡོན་ལ་ཀློང་ཐང་སྒྲོལ་མ། རྐང་མཐིལ་གཡོན་ལ་མོན་བུམ་ཐང་བཞེངས་བཤད། གང་ལྟར་ཡང་མཐའ་འདུལ་ཡང་འདུལ་སོགས་དང་འཕྲུལ་སྣང་ར་མོ་ཆེའི་རྟེན་བརྟེན་པར་བཅས་པ་རྣམས་བཞེངས། ཆོས་ཀྱི་རྒྱལ་པོ་འདིའི་རིང་ལ་རྒྱ་གར་ནས་སློབ་དཔོན་ཀུ་ས་རང་དང༌། བྲམ་ཟེ་ཤང་ཀ་ར། བལ་པོའི་སློབ་དཔོན་ཤྲཱི་ལ་མཉྫུ། རྒྱ་ནག་གི་སློབ་དཔོན་ཧ་ཤང་མ་ཧཱ་ཡཱ་ན་ལ་སོགས་པ་སྤྱན་དྲངས་ནས་སྡེ་སྣོད་གསུམ་དང༌། རྒྱུད་ཀྱི་ཆ་ལག་མང་རབ་བསྒྱུར་ཞིང་བསྟན་པའི་བསྲོལ་གཏོད། དངོས་སུ་འཆད་ཉན་མ་བྱུང་ཡང་རྒྱལ་པོ་རང་གིས་སྐལ་ལྡན་མང་པོར་སྐོག་ཆོས་སུ་ཐུགས་རྗེ་ཆེན་པོ་ཞི་ཁྲོའི་གདམས་པ་ཕོག་སྟེ་ཉང་བྲན་ཕ་བོང་ཁར་ཐུགས་རྗེ་ཆེན་པོའི་རྣལ་འབྱོར་སྤྱོད་པའི་རལ་པ་ཅན་བརྒྱ་ཕྲག་ཙམ་རྒྱུན་དུ་བྱུང་བར་བཤད། དུས་དེར་གསུངས་པ་རྣམས་ཕྱོགས་གཅིག་ ༢༩༩༽ཏུ་བསྡོམས་པ་གཏེར་ཁ་གསུམ་དུ་བྱས་པ། གྲུབ་ཐོབ་དངོས་གྲུབ། མངའ་བདག་ཉང༌། ཤཱཀ་འོད་གསུམ་གྱིས་གཏེར་ནས་སྤྱན་དྲངས་པའི་དེང་སང་མ་ཎི་བཀའ་འབུམ་ཞེས་གསང་སྔགས་རྙིང་མའི་ཟབ་ཆོས་སུ་གྲགས་པ་འདི་ཡིན། དེ་ནས་རྒྱལ་རབ་་་་་ན་རྗེ་བཙད་པོ་ཁྲི་སྲོང་ལྡེའུ་བཙན་ནི་མེས་སྲོང་བཅན་གྱིས། ད་ལྟེ་གདུང་རབས་ལྔ་ན་ངའི་དབོན་སྲས་རྒྱལ་པོ་ལྡེ་ཞེས་བྱ་བའི་རིང་ལ་དམ་པའི་ཆོས་འབྱུང་བའི་ལུང་བསྟན་ཟངས་ཀྱི་བྱང་བུ་ལ་བྲིས་ནས་རྗེའི་ཕྱག་སྦལ་དུ་བཅུག་པའི་དོན་ཐོག་ཏུ་ཕེབས་ཏེ་དམ་པའི་ཆོས་དར་བར་མཛད་པའི་ཐུགས་བསྐྱེད་རྨད་དུ་བྱུང་ནས་ཟ་ཧོར་གྱི་མཁན་པོ་ཤནྟ་རཀྴི་སྤྱན་དྲངས།

དགེ་བ་བཅུ་དང་ཁམས་བཅོ་བརྒྱད་ཀྱི་ཆོས་གསུང་པས་བོད་ཀྱི་ལྷ་སྲིན་གདུ་པ་ཅན་རྣམས་ཁྲོས་ཏེ་བར་ཆད་སྣ་ཚོགས་ཀྱིས་ཐོ་མཚམས་པར་བརྟེན། སྔོན་གྱི་སྨོན་ ༣༠༠༽ལམ་གྱི་འབྲེལ་ཡོད་ཚུལ་གྱིས་ལུང་བསྟན་པ་ལྟར་ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་སྤྱན་དྲངས། སྐུ་རྟེན་དུ་ཟན་གཡང་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་བརྟེན་པར་བཅས་པ་བཞེངས་ཏེ། ཇི་སྐད་དུ། སྐུ་རྟེན་གཙུག་ལག་ཁང་ཞིག་འགྲུབ་ལགས་ཀྱང༌། གསུང་རྟེན་དམ་ཆོས་བོད་དུ་མ་བསྒྱུར་ན། འདུས་བྱས་དགེ་བས་སངས་རྒྱས་མི་འཐོབ་འགྱུར། ཞེས་གསུངས་པ་ལྟར་མཁན་ཆེན་ཞི་བ་མཚོ་དང༌། བྲི་ཀྲ་མ་ལ་ཤཱི་ལའི་གཙུག་ལག་ཁང་ནས་ཐམས་ཅད་ཡོད་སྨྲའི་དགེ་སློང་བཅུ་གཉིས་སྤྱན་དྲངས་ཏེ་ཁ་སྐོང་དང་བཅས་པ་སྦ་གསལ་སྣང༌། རྦ་ཁྲི་བཞེར་གྱི་བུ་སང་ཤི་ཏ། ས་གོར་ཧེ་འདོད་ཀྱི་བུ་བཻ་རོ་ཙ་ན། ངན་ལམ་རྒྱལ་བ་མཆོག་དབྱངས། རྨ་ཨ་ཙྭ་ར་རིན་ཆེན་མཆོག་ལམ་གསུམ་རྒྱལ་བ་བྱང་ཆུབ། རྦ་རཏྣ་དངན་བདུན་ནོ། མི་བདུན་རབ་ཏུ་བྱུང་བསྙེན་པར་རྫོགས་ནས་བསྟན་པའི་རྩ་བ་སོ་སོ་ཐར་པའི་གཞི་ ༣༠༡༽བཙུགས། པཎ་ཆེན་བི་མ་མི་ཏྲས་ཐོག་དྲངས་རྒྱ་གར་མཁས་པ་མང་པོ་དང༌། ལོ་ཙཱ་བ་པ་གོར་བཻ་རོ་ཙ་ན། འཁོན་ཀླུའི་དབང་པོ། གཙང་ལེགས་གྲུབ། སྐ་ཅོག་ཞང་གསུམ་གྱིས་མཚོན་སྐད་གཉིས་སྨྲ་བ་སྟོང་རྩ་བརྒྱད་སོགས་མཐའ་དག་བསགས་ཏེ་ཐེག་པ་གོང་འོག་གི་ཆོས་རྣམས་བསྒྱུར་བའི་བཤད་ཉན་གྱིས་གཏན་ལ་ཕབ། སློབ་དཔོན་ཆེན་པོས་རྗེ་འབངས་ཉེར་ལྔས་གཅོས་སྣོད་ལྡན་མང་པོར་བླ་རྫོགས་ཐུགས་གསུམ། བཀའ་བརྒྱད་སྤྱི་བྱེ་བྲག་སོགས་ཐེག་དགུའི་ཆོས་ཀྱིས་སྨིན་གྲོལ་ལ་བཀོད་དེ་མདོ་སྔགས་ཀྱི་བསྟན་པ་དར་རྒྱས་སུ་མཛད། སླར་ཡང་སད་ན་ལེགས་མཇིང་ཡོན་གྱི་སྲས་ཕྱག་རྡོར་གྱི་རྣམ་སྤྲུལ་རལ་པ་ཅན་ནམ་ཁྲི་ལྡེ་གཙུག་བསྙན་གྱིས་སྐྱིད་སྨད་འོན་ཅང་རྡོའི་ལྷ་ཁང་ཁྱད་མཚར་བ་བཞེངས་ཏེ་རྒྱ་གར་ནས་སུ་རཎྜ་བོ་དྷི།

ཤྲཱི་ལེནྡྲན་བོ་དྷི། དཱ་ན་ཤཱི་ལ་སོགས་པཎྜི་ཏ་མང་པོ་སྤྱན་དྲངས། བོད་ཀྱི་མཁན་པོ་ ༣༠༢༽རཏྣ་རཀཱི་ཏ་དང་དྷརྨ་ཏ་ཤཱི་ལ་ལོ་ཙཱ་བ་ཛྙཱ་སེ་ན་ལ་སོགས་པས་སྔོན་ཡབ་མེས་ཀྱི་དུས་ལོ་པཎ་རྣམས་ཀྱིས་ཆོས་བསྒྱུར་བའི་ཚེ་བོད་སྐད་ལ་མ་གྲགས་པའི་མིང་བཏགས་པའི་ཁྲོད་ནས་ཆོས་ཀྱི་གཞུང་དང་བྱཱ་ཀ་ར་ཎའི་ལུགས་དང་མི་མཐུན་པ་དང་གོ་དཀའ་བ་རྣམས་སྐད་ཀྱི་མིང་གཅེས་སོ་འཚལ་ནས་ཀྱང་བསྣན་ཏེ་ཐེག་པ་ཆེ་ཆུང་གི་གཞུང་དང་མཐུན་པར་བསྒྱུར་བཅོས་བགྱིས་ཞེས་བཀའ་བསྩལ་བ་ལྟར་ཕན་ཡུལ་ཀ་བ་ན་མོ་ཆེར་ཡུམ་རྒྱས་པ་ལ་འགྱུར་བཅོས་བྱས་ནས་དུམ་བུ་བཅུ་དྲུག་ཏུ་མཛད་དེས་མཚོན་ཡབ་མེས་ཀྱིས་བསྒྱུར་བའི་གསུང་རབས་ཕལ་ཆེར་སྐད་གསར་གཅད་ཀྱིས་གཏན་ལ་ཕབ། གསང་སྔགས་ནང་གི་རྒྱུད་སྡེ་རྣམས་བཀའ་གཉན་པས་སྣོད་ལྡན་མ་གཏོགས་སྣོད་མིན་བྱིངས་ཀྱིས་སྤྱོད་ཡུལ་དུ་མ་གྱུར་པ་རང་བབས་སུ་བཞག་གླང་དར་མས་བསྟན་པ་མ་བསྣུབས་པ་ཡན་ཆོད་ཀྱི་བཤད་སྒྲུབ་མཐའ་དག་གི་སྔགས་ཕྱོགས་ཡོངས་ལ་གང་དར་རྣམས་ ༣༠༣༽གསང་སྔགས་རྙིང་མ་དང༌། མདོ་ལུགས་ཀྱང་བསྟན་པ་སྔ་དར་གྱི་ཁོངས་སུ་བསྡུ་ཞིང༌། དེ་ནས་ཡུམ་བརྟན་དང་འོད་སྲུངས་ནས་རྒྱལ་རབས་གསུམ་གྱི་རིན་ལོ་བདུན་བཅུའི་བར་བོད་དབུས་གཙང་ལ་རབ་བྱུང་གི་གཟུགས་བརྙན་ཡང་མེད་ཅིང་ཆོས་ལ་འཆད་ཉན་ལྟ་ཞོག་ནད་པའི་རིམ་གྲོ་ལ་ཡང་ཀློག་འདོན་བྱེད་པར་འདི་དམར་པོ་འདི་ནག་པོ་ཞེས་པ་ལས་མེད་པའི་སྐབས་དེར། སྟོད་ལུང་པ་རྨ་ཤཱཀྱ་མུ་ནེ། བོ་དོག་པ་གཡོ་དགེ་འབྱུང༌། བཞད་ཀྱི་གཙང་རབ་གསལ་གསུམ་གྱིས་འདུལ་མངོན་སོགས་དཔེ་ཆ་དྲེལ་རྒྱབ་གཅིག་ཁྱེར་གསང་ཐབས་ཀྱིས་མངའ་རིས་སུ་བྲོས། དེ་ནས་བྱང་ལམ་བརྒྱུད་དེ་མར་ཁམས་སུ་ཕེབས་ནས་བསྟན་པའི་མི་རོ་སྨད་ནས་སླང་བ་ནི། སྐྱེ་བ་སྔ་མ་རྒྱལ་པོའི་ཆོས་བློན་འབྲོ་སྟག་སྣང་ཁྲི་གསུམ་རྗེ་ཞེས་པ་ཞིག་གིས་སོ་སོ་ལྔ་པ་ལ་སྨོན་ལམ་བཏབ་ནས་ཚེ་འཕོས་པ་ཡིན་ཡང་ཟེར་

༣༠༤༽དོན་ལ་བྱང་ཆུབ་སེམས་དཔའམ་སྨོན་ལམ་གྱི་མཐུ་ཅན་ཞིག་ཆུ་ཕོ་བྱི་བའི་ལོ་ལ་ཡུལ་བཙོང་ཁ་བདེ་ཁམས་སུ་འཁྲུངས། མཚན་མུ་ཟུ་གསལ་འབར་དུ་བཏགས། ཆུང་ངུ་ནས་རིགས་པད་དེ་ནོན་འཇམ་དཔལ་ལས་བཟླས་ལཡངས་བླངས། ཁང་རིན་ཆེན་རྡོ་རྗེ་ལས་བྱང་ཆུབ་ཏུ་སེམས་བསྐྱེད། སྐྱི་ལས་དབུ་ཚད་དང༌། ནམ་དགའ་ལྡན་ལས་ཡོ་ག་གསན་ནས་མཁྱེན་པར་མཛད། ནམ་ཞིག་རྨ་ཆུ་ཁའི་ཕྱུགས་རྫིས་རྨ་གཡོ་གཙང་གསུམ་དན་ཏིག་ན་བཞུགས་པ་མཐོང་ནས། འདི་ལྟར་འདུག་ཅེས་མི་རྣམས་ལ་སྨྲས་པས་ཐོས་ཏེ། མུ་ཟུ་གསལ་འབར་གྱིས་བལྟར་ཕྱིན་པས་མཐོང་བ་ཙམ་གྱི་དད་ནས། འཁོར་བའི་སྡུག་བསྔལ་བསལ་ནས་ཐར་པ་ཡི། བདུད་རྩིས་འགྲོ་བའི་སྡུག་བསྔལ་ཞི་བྱེད་པའི། བསྟན་པ་ཕྱོགས་བཅུར་རྒྱས་པར་བྱ་བའི་ཕྱིར། དང་པོར་བདག་གིས་རབ་ཏུ་བྱུང་བར་བྱ། སྙམ་དུ་དགོངས་ཏེ། རབ་དབྱུང་བར་གསོལ་བས། འདུལ་བའི་པུ་སྟི་ཞིག་ ༣༠༥༽གཏད་ནས། འདི་ལ་ལྟོས་ལ་དད་ན་རབ་ཏུ་དབྱུང་བར་བྱའོ་གསུང༌། བལྟས་པས་ཆེས་དད་དེ་མཆི་མ་ཕྱུང་ནས་ཞུས་པས། དེར་གཙང་གིས་མཁན་པོ་དང༌། གཡོས་སློབ་དཔོན་བྱས་ཏེ་དགེ་ཚུལ་དུ་སྒྲུབ་ཤིང༌། མཁན་སློབ་ཀྱི་མཚན་ལས་གྲས་ཏེ་དགེ་བ་རབ་གསལ་དུ་གཏགས། ཕྱིས་ཐུགས་རབ་ཆེས་གསལ་བས་དགོངས་པ་རབ་གསལ་དུ་གྲགས་སྐད། དེ་ནས་བསྙེན་རྫོགས་ཞུས་པས་དགེ་སློང་ལྔ་མ་ཚང་བས་མི་འོང་གསུང་བ་ལ། སྔར་ལྷ་ལུང་དཔལ་རྡོར་ཅན་གསུམ་ཀློང་ཐང་ན་འདུག་པ་མཐོང་ནས་འཚོལ་དུ་ཕྱིན་པས་རྙེད་དེ། འབྱོན་པར་ཞུས་པས། དཔལ་གྱི་རྡོ་རྗེའི་གསུང་ནས། ངས་རྒྱལ་པོ་སྡིག་ཅན་བསད་པས་ཁ་སྐོང་མི་འོང་གི། ངས་བཙམ་ལ་བཏང་གིས་གསུང་སྟེ། རྒྱ་ནག་གི་དགེ་གློང་ཀེ་ཝ་དང་གྱིན་བན་བྱ་བ་གཉིས་འབད་པས་བཙལ་བས་བརྙེད་དེ་བཏང་ངོ༌། དེ་ནས་སྔར་གྱི་མཁན་སློབ་གཉིས་ ༣༠༦༽ཀྱིས་མཁན་པོ་དང་ལས་སློབ། དམར་གྱིས་གསང་སྟོན། རྒྱའི་དགེ་སློང་གཉིས་ཀྱིས་ཁ་སྐོང་བྱས་ནས་བསྙེན་པར་རྫོགས་ཏེ་ངུར་སྨྲིག་གི་རྒྱལ་མཚན་འཛིན་པ་ཆེན་པོར་གྱུར།

འདུལ་བའི་བཤད་པ་དང་ལག་ལེན་ལ་མཁས་པར་སྦྱངས། བསྙེན་པར་རྫོགས་ནས་ལོ་ལྔ་ལོན་པའི་ཚེ་དབུས་གཙང་གི་མི་བཅུས་མདོ་ཁནས་སུ་ཕྱིན་ནས་གཙང་ལ་གཙང་བསྙེན་རྫོགས་ཞུས་པས། ང་རྒས་ནས་མཁན་པོ་མི་འཁྱོངས་པས་བླ་ཆེན་པོ་ལ་ཞུགས་ཤིག་གསུངས་བ་ལྟར་ཞུས་པས། ངས་བསྙེན་པར་རྫོགས་ནས་ལོ་ལྔ་ལས་མ་ལོན་པས་མི་གཏུབ་གསུངས་བ་ལ། གཙང་གི་ཞལ་ནས། དམིགས་གསལ་ལ་གང་ཟག་ཁྱད་པར་ཅན་གྱིས་གཏུབ་པས་ཀྱིས་གསུངས་ཏེ། བླ་ཆེན་པོས་མཁན་པོ་མཛད་ནས་ཐམས་ཅད་ཆིག་རྫོགས་མཛད་དོ། དེ་ལ་ནུས་པ་ཅན་གྱི་མི་བཅུ་ནི། དབུས་ནས་ཀྲུགས་པ་ལམ་པ་ཀླུ་མེས་ཚུལ་ཁྲིམས་ཤེས་རབ། གཉལ་ནས་ ༣༠༧༽འབྲིང་ཡེ་ཤེས་ཡོན་ཏན། གཡོ་རུ་བ་རྦ་ཚུལ་ཁྲིམས་བློ་གྲོས། རཀྴི་ཚུལ་ཁྲིམས་འབྱུང་གནས། སུམ་པ་ཡེ་ཤེས་བློ་གྲོས་དང་ལྔའོ། གཙང་ནས་མགུར་མོ་རབ་ཁ་བ་མོ་སྟོན་རྡོ་རྗེ་དབང་ཕྱུག ཤབ་སྒོ་ལྔ་པ་ཚོང་བཙུན་ཤེས་རབ་སེང་གེ། མངའ་རིས་པ་འོད་བརྒྱད་སྤུན་གཉིས། བོ་དངོ་པ་ཨུ་པ་དེ་དཀར་དང་ལྔའོ། དེ་ནས་བླ་ཆེན་པོའི་ཞལ་ནས། ཀླུ་མེས་བཙུན་པས་མཁན་པོ་གྱིས། ཚོང་དགེ་བློ་རྣོ་བས་སྟོན་པ་གྱིས། འབྲིང་བསྐོས་ལ་མཁས་པས་གནས་གཞི་བཟུང༌། ལོ་སྟོན་མཐུ་ཆེ་བས་བསྟན་བསྲུང་གིས། ཞེས་གསུངས་སོ། དེ་ནས་སྐབས་ཤིག་སློབ་མ་རྣམས་ཀྱི་མཐོང་སྣང་ལ། བརྒྱ་ཤིན་ལ་སོགས་པའི་ལྷ་རྣམས་ཀྱིས་མཆོད་ཅིང་ཆོས་ཉན་པ་མཐོང་བས། བླ་ཆེན་པོ་ནི་སྤྲུལ་པ་ལགས་སམ། ཞུས་པས། ལན་དུ། དང་པོ་བུད་མེད་སྒོག་འཚོང་མ། བར་དུ་སྟག་སྣང་ཁིར་གསུམ་རྗེ། ད་ལྟ་མུ་ཟུ་དགེ་ ༣༠༨༽བ་གསལ། ཞེས་ཀྱང་གསུངས་སོ། མཐར་དེ་ལྟར་དགྲ་མེད་ཞི་བའི་ནགས་ཚལ་དེར། སྡོམ་བརྩོན་ལྡན་པ་བརྩེ་ལྡན་སློབ་མའི་ཚོགས། དེ་ལ་འགྲོགས་ནས་བདེ་བ་དེ་དག་དང༌། ལྷན་ཅིག་དགེ་བའི་ཕྱོགས་ལ་བརྩོན་བར་གནས། ཞེས་གསུངས་ནས་དགུང་ལོ་བརྒྱ་བཅུ་རྩ་བཞི་པ་ཤིང་ཕག་གི་ལོ་ལ་སྐུ་གཤེགས་ཁར། འཕགས་པ་ཐོགས་མེད་དག་མཆེ་བའི་སྡེ་གཉིས་ཀྱི་ཡུམ་གྱི་དགོངས་པ་མི་འདྲ་བར་བཀྲལ་བ་དེ་ཁོ་བོས་བྱམས་མགོན་ལ་དྲི་དགོས་ཏེ།

སློབ་དཔོན་དེ་གཉིས་ཀྱང་ད་ལྟ་དགའ་ལྡན་ན་བཞུགས། ཞེས་གསུངས། ཡང་ཁོ་བོས་བྱམས་པ་མགོན་པོ་འཛམ་བུའི་གླིང་འདིར་མ་བྱོན་གྱི་བར་དུ་འདི་དག་ཏུ་སྐྱེ་བ་བརྒྱད་ཙམ་ལེན་དགོས་གསུངས་ནས་དགའ་ལྡན་དུ་གཤེགས་སོ། དབུས་གཙང་གི་མི་བཅུའི་ནང་ནས་མཁན་པོ་མངའ་གསོལ་བ་ཀླུ་མེས་ཚུལ་ཁྲིམས་ཤེས་རབ་ཀྱིས། བླ་ཆེན་པོ་ལ། ཁོ་ཅག་དབུས་སུ་འགྲོ་བས་མཆོད་གནས་ ༣༠༩༽ཞིག་ཞུ་བྱས་པར། དབུ་ཞྭ་བཞེས་འཕྲོ་དེ་ཕུད་ནས་འདི་གྱོན་ལ་རྗེས་སུ་དྲན་པར་གྱིས་ཤིག་གསུངས་དབུ་ལ་བསྐོན་ནོ་ཡར་བྱོན་ཏེ་བསམ་ཡས་ན་བཙན་པོ་ཁྲི་བྱ་བ་བཞུགས་པ་ལ་སྣ་གཏད་ནས་དེར་ཕྱག་ཕབ་པས། བཙན་པོས་ཀྱང་སྣ་ལེན་བྱས་ཏེ། ཁྱེད་རྣམས་ཀྱི་དཔོན་གང་ཡིན་ཟེར་བས་ལ་ཀླུ་མེས་ཡིན་ཞེས་སྨྲས་པས་དབུ་རྩེའི་ལྡེ་མིག་གཏད། དེར་དཀོར་མཛོད་ཀྱིས་གང་བར་གཟིགས་ནས་འདོན་མི་ཐུབ་པའི་ཅ་ག་མཛད། ང་མཁན་པོར་མངགས་པས་མཁན་པོ་དཀོར་ལ་འབགས་པ་མི་རིགས་པས་འདི་མི་འཛིན་ཞེས་བཙན་པོ་ལ་ལྡེ་མིག་གཏད། དེ་ནས་ཁམས་གསུམ་ཕུལ་བས་ཀྱང་མ་བཞེས། ཀ་བཅུ་ཕུལ་བས་གཡོ་རུའི་ལམ་རྒྱས་བྱ་ཡིས་གསུང་ཞིང་བཞེས། ཕྱིས་ཀླུ་མེས་ཀྱིས་ཡོ་བྱད་མང་པོ་རྟ་གོན་མཛད་དེ་དབུ་རྩེ་གསོ་བར་བཞེད་པ་ནས། ༣༡༠༽སྦ་རག་གཉིས་ཀྱིས་བཟུང་བས་གསོར་མ་བཅུག དེར་བཙན་པོས་བར་བྱས་ཏེ། ཀླུ་མེས་ཀྱིས་གསོས་ཚར་རྗེས་སྦ་རག་ལ་གཏོད་པར་བྱས་ཏེ་ལེགས་པར་གསོས། གཞན་ཡང་ལ་མི་ར་སྒྱེལ། ཡེར་པ་བ་རིང༌། ཚོང་འདུས་གནས་སོགས་མཐའ་ཡས་པ་བརྩིགས་པས་ས་སྟེང་ཐམས་ཅད་ཀླུ་མེས་དཔོན་སློབ་ཀྱིས་གནས་གཞིས་ཁྱབ་པ་ལྟར་གྱུར། སྔགས་འཆང་ཇོ་སྲས་རྣམས་ཀྱིས་སྔོན་འགྱུར་བའི་བཀའ་བསྟན་གྱི་གླེགས་བམ་ཆུད་མ་ཟོས་པར་སྦས་ཏེ་བཟུང་བ་རྣམས་དེ་དག་ཏུ་སྤྱན་དྲངས། དད་པ་ཅན་མང་པོ་མཚོ་ལ་ངང་པ་འདུ་བ་ལྟར་འདུས་ནས་ཉིན་ཏེ་བཞིན་ཡང་རབ་ཏུ་བྱུང་བས་དགེ་འདུན་གྱི་སྡེ་མང་དུ་འཕེལ་ཏེ། དེའང་གཙོ་བོར་གྲུ་མེར་དང་སྣ་སྣམ་སོགས་ཀ་བ་བཞི།

གདུང་བརྒྱད། ཆམ་སོ་གཉིས། དྲལ་མ་གྲངས་ལས་རྒལ་བ་བྱུང་བར་གྲགས། ཀླུ་མེས་ཀྱི་སློབ་མ་ཡམ་ཤུད་རྒྱལ་བ་བོད་ཀྱི་སློབ་མ་དགེ་བངསེས་གྲྭ་པས་ཀྱང་གནས་གཞི་བརྒྱ་ ༣༡༡༽དང་རྩ་བརྒྱད་གཏིང་བར་གྲགས། ལོ་སྟོན་རྡོ་རྗེ་དབང་ཕྱུག་དང༌། ཚོང་བཙུན་ཤེས་རབ་སེང་གེ་གཉིས་ཀྱིས་གཙང་དུ་དགེ་འདུན་གྱི་སྡེ་མང་དུ་སྤེལ་བས་ལོ་ཚོང་སྟོད་སྨད་གཉིས་སུ་མཆེད་མེད། རཀྴི་ཚུལ་ཁྲིམས་འབྱུང་གནས་ཀྱིས་ཁམས་སུ་འདུལ་བ་བསྐྱངས། སྦ་ཚུལ་ཁྲིམས་བློ་གྲོས་ཀྱིས་བུ་ཚལ། འབྲིང་ཡེ་ཤེས་ཡོན་ཏན་གྱིས་ཁམས་གསུམ་བཟུང༌། ཀླུ་མེས་ཀྱིས་ཀ་བཅུ་ལ་སོགས་པ་བཟུང་ནས་འདུལ་བའི་བཤད་པ་མཛད་པས། རྔོག་བྱང་ཆུབ་འབྱུང་གནས། གྲུ་མེར་ཚུལ་ཁྲིམས་འབྱུང་གནས། གླན་ཡེ་ཤེས་རབ། སྣ་སྣམ་རྡོ་རྗེ་དབང་ཕྱུག་སྟེ་སློབ་མ་ཆེ་བ་བཞི་བྱུང༌། གྲུ་མེད་གྱི་སློབ་མ་གྲ་ཕྱི་ཕུའི་རླུང་ལེགས་པའི་ཤེས་རབ། གྲ་ཕྱི་པའི་སྐྱོགས་ཤེས་རབ་འབྱུང༌། གཟུས་རྡོ་རྗེ་རྒྱན་མཚན་གསུམ་ལས། རླུང་སྐྱོགས་གཉིས་ཀྱིས་ལོ་ཙཱ་སློབ་ཏུ་ཕྱིན། གཟུས་ཀྱིས་ཀླུ་མེས་ ༣༡༢༽ལ་གཏུགས་ཏེ་རྒྱ་ཆེར་འགྲེལ་བམ་པོ་ལྔ་བཅུ་པ་སོགས་ལ་སྦྱངས། གཟུས་ལ་བུ་ཆེན་བཞི་བྱུང་སྟེ། འཛིམས་པ་དང་སྣེ་པོ་གཉིས་གཙང་གི་བུ་ཆེན། གླན་ཚུལ་ཁྲིམས་བྱང་ཆུབ་དང༌། སྦོ་ཆུང་ཚུལ་ཁྲིམས་འབྱུང་གནས་གཉིས་དབུས་ཀྱིས་བུ་ཆེན་དུ་གྲགས། དེ་དག་གི་སློབ་མ་གཙོ་ཆེ་བ་རྒྱ་འདུལ་འཛིན་གྱིས་དགའ་བ་གདོང་གི་གནས་གཞི་བཟུང་ནས་བསྟན་པ་སྤེལ་ལོ། ཀླུ་མེས་ཀྱི་ཀ་བ་བཞིར་གྲགས་པ་ལས། རྒྱལ་བ་བྱམས་པའི་སྤྲུལ་པར་གྲགས་པ་སྣ་སྣམ་རྡོ་རྗེ་དབང་ཕྱུག་ནི། ཡབ་སྣ་སྣམ་ཇོ་སྲས། ཡུམ་ཞང་ལྕམ་སྒྲོལ་མའི་སྲས་སུ་མེ་ཕོ་བྱི་བ་ལ་ཡུལ་ཉམ་དགའ་མོར་འཁྲུངས། ཁོང་གི་ལོ་གསུམ་བཞེས་པ་ས་ཕོ་སྟག་ལ་འདུལ་བའི་བསྟན་པ་ཁམས་ནས་དབུས་སུ་བྱུང༌། རང་ལོ་བཅོ་བརྒྱད་པ་ཆུ་མོ་བྱ་ལ་ཀླུ་མེས་ལས་རབ་ཏུ་བྱུང༌། དེ་རྗེས་དང་ ༣༡༣༽པོར་ར་ཚག་གི་གཙུག་ལག་ཁང་བཞེངས།

ཕྱིས་སོ་བདུན་བཞེས་པ་ཆུ་ཕོ་བྱི་བའི་ལོ་ལ་རྒྱལ་་་་་ལྷས་ཀྱི་གཙུག་ལག་ཁང་བཞེངས་ཏེ་ལོ་འདི་ལ་རྗེ་མར་པ་ཡང་འཁྲུངས། རྒྱལ་ལྷ་ཁང་བཏབ་ནས་ལོ་དྲུག་སོང་བ་དང༌། ་་་་་་གྱིས་ཀླུ་མེས་ལ་ཞུས་ནས་སོལ་ནག་ཐང་པོ་ཆེའི་གཙུག་ལག་ཁང་བཏབ། སྣ་སྣམ་རྡོ་རྗེ་དབང་ཕྱུག་རང་ལོ་བརྒྱད་ཅུ་རྩ་ལྔ་པ་ལྕགས་ཕོ་བྱི་བ་ལ་གཤེགས། གླན་ཚུལ་ཁྲིམ་བྱང་ཆུབ་ཤིང་ཕོ་འབྲུག་ལ་འཁྲུངས་ལྔ་བཅུ་རྩ་བདུན་ས་བྱི་བའི་ལོ་རྒྱལ་ལྷ་ཁང་གི་གདན་སར་ཕེབས། དེ་རྗེས་ནས་ཀྱང་གདན་རབས་དང་ཚོགས་པ་ཡང་བསམ་གྱིས་མི་ཁྱབ་པ་བྱུང་བ་གྲགས། ཀླུ་མེས་མཁན་བུ་དགེ་བཤེས་ཡམ་ཤུད་ཀྱིས་ཁྲབ་མ་ཁའི་དགོན་ཏེ་བཏབ། ཕུག་མོ་ཆེ་བཟུང་སྟེ་ཁྲབ་ལ་ཁའི་འདབས་ཡིན། དེར་བྱུང་བའི་མཁན་ ༣༡༤༽རྒྱུད་ནི། ཡམ་ཤུད་རྒྱལ་བ་འོད། གྲྭ་པ་མངོན་ཤེས། དགྱེར་ཆེན་དགོན་རྒྱབ་པ། དགྱེར་མོ་ཆེ་པ། མཁན་ཆེན་ངུར་པ་ཆེན་པོ། དེས་སྙན་བརྒྱུད་རྡོ་རྗེ་ཟམ་པར་ཐུགས་དམ་མཛད་དེ་རིམ་པར་བརྒྱུད་ཅིང་དར་བར་མཛད་དོ། དགེ་བཤེས་གྲྭ་པ་མངོན་ཤེས་ནི། ཁྲི་སྲོང་ལྡེའུ་བཙན་གྱི་བློན་པོ་མཆིམས་རྡོ་རྗེ་སྤྲེ་ཆུང་ཞེས་བྱ་བ་ཤེས་རབ་ཆེ་ཞིང་སྨྲ་མཁས་པས་རྒྱལ་པོ་དགྱེས་པ་ཞིག་བྱུང༌། དེས་བསམ་ཡས་མཆོད་རྟེན་སྔོན་པོ་དང་བྱུང་ཆུབ་གླིང་གོང་བཞེངས། དེ་ལ་བུ་གསུམ་ལས་འབྲིང་པོ་ལྷ་རྗེས་གྲྭའི་སྐྱིད་རྒྱུ་བཟུང༌། དེ་ནས་བརྒྱུད་པ་ལྔའི་བར་མཚིམས་སུ་འབོད། ལྔ་པ་ཞང་སེ་ཚ་ལོགས་བརྟན་ནས་ཞང་དུ་འབོད། དེ་ལ་བུ་བཞི་བྱུང་བ་འབྲིང་པོ་ཞང་སྟག་དཀར་ལ་བུ་བཞི་བྱུང་བའི་ཆེ་བ་ཞང་སྟག་ཚབ་ཆུ་བོ་བྱི་བ་ལ་འཁྲུངས། རྫེ་མར་པ་དང་ལོ་སྙམ་ཡིན། རིགས་སད་དེ་མཁན་པོ་ཡམ་ཤུད་ལས་རབ་ཏུ་བྱུང་བའི་ ༣༡༥༽མཚན་ཤེས་རབ་རྒྱལ་བར་བཏགས། ཁུ་བོ་ཞང་སྟོན་ཆོས་འབར་ལ་ཆོས་མང་དུ་གསན། ཞང་འོན་གྱི་སྒྲུབ་ཐབས་བླངས་པ་ཙམ་གྱིས་ཞལ་གཟིགས། ཆོས་ཐམས་ཅད་ཅུང་ཟད་རེ་ཉན་པས་ཤེས་ཏེ་མཁྱེན་པའི་ཕུལ་དུ་བྱུང༌། གཡེར་པོ་ནས་བརྩམས་ཏེ་ཕྱོགས་ཐམས་ཅད་དུ་གཙུག་ལག་ཁང་བརྒྱ་རྩ་བརྒྱད་བརྩིགས།

ཁུ་བོ་གཤེགས་ནས་དགོན་པ་རི་ཕུག་གི་གདན་སར་བཞུགས་མ་འདོད་ནས་གླག་གི་གནས་མོ་ཆེའི་གཟའ་མི་བྱས། རྒྱུད་འགྲེལ་མང་པོ་གསུངས། སློབ་མ་གཅིག་གིས་ཡར་ཀླུང་དུ་སྤྱན་དྲངས། སྐུ་བསོད་སྐྱེས་དེས་་་་་གྲངས་ཞེས་པའི་མཚན་ཐོགས། དམ་པ་སངས་རྒྱས་ལ་ཞི་བྱེད་ཀྱང་གསན། དགུང་ལོ་བདུན་བཅུ་བཞེས་པ་ལྕགས་མོ་བྱ་ལ་གྲ་ཐང་གི་རྨང་གཏིང༌། རང་ལོ་བདུན་བཅུ་རྩ་དགུ་པར་མཁན་བུ་གཅིག་གིས་སྙིང་ཐུར་རྒྱབ་པ་ཐལ་ཆེས་པས་ཞི་བར་གཤེགས་ཚེ་ཕལ་ ༣༡༦༽ཆེར་གྲུབ་པ་ལ། ལྷག་མ་ཅུང་ཟད་དགོས་པ་རྣམས་དབོན་འབྱུང་ཤེས་དང་འབྱུང་ཚུལ་གཉིས་ཀྱིས་ལེགས་པར་ཚར་བར་བྱས་སོ། གྲྭ་པ་གཤེགས་ནས་གྲྭ་ཐང་གི་གདན་ས་ཆོས་སྐྱབས་དོན་སྟེངས་པར་གྲགས་པ་དེས་མཛད། དེ་རྗེས་དེས་གྲྭ་པས་བཏབ་པའི་སྤྱན་གཡས་ཀྱི་མཁན་པའང་མཛད་ནས་གནས་བརྟན་དར་མ་བཀྲ་ཤིས་སོགས་མཁན་རབས་མང་དུ་བྱུང་བར་གྲགས་སོ། རྔོག་ལོ་བློ་ལྡན་ཤེས་རབ་ནི། ཆོས་རྒྱལ་ཁྲི་སྲོང་ལྡེ་བཙན་གྱི་བློན་པོ་རྔོག་ཆེན་པོ་ཞེས་བྱ་བ། བཙན་པོས་རྒྱ་ཡུལ་དུ་དམག་དྲངས་པའི་ཚེ་རྒྱལ་པོས་རི་དིའུ་གཅིག་གི་ཁར་བཞུགས། དམག་རྣམས་ཡུལ་གཞན་འཇོམས་སུ་བཏང་བ་ན། རྒྱལ་པོས་སྐུ་ལ་བོད་བའི་རྒྱའི་གྱེན་པ་འགའ་ཞིག་བྱུང་བས། བློན་པོ་རྔོག་གིས་འགའ་ཞིག་བསད། འགའ་ཞིག་འབྲོས་སུ་བཅུག དེ་ནས་རྒྱ་ཞོ་ཧབ་ཀྱིས་བཏབ། རྒྱ་ཕྲུག་བྲག་ལ་བརྡབས་ཟེར་བ་དེའི་བརྒྱུད་པ་ ༣༡༧༽ཡར་འབྲོག་དོའི་ཕྱི་རོལ་གྱི་མཚོ་ཆེན་པོའི་འགྲམ་དུ་གྲོང་ཆགས་པའི་སྔགས་རྙིང་མའི་དགེ་བཤེས་རྡོ་རྗེ་གཞོན་ནུ་ཞེས་བྱ་བ་ལ་སྲས་ལྔ་བྱུང་བའི་ཆེ་བ་རྔོག་ལེགས་པའི་ཤེས་རབ་ཡིན། གཉིས་པ་ཀླུ་ཁྲི། གསུམ་པ་ཀླུ་བྱང༌། བཞི་པ་ཆོས་སྐྱབས། ལྔ་པ་ཐུབ་པ་རྣམས་ལས། ཆེ་བ་རྔོག་ལེགས་པའི་ཤེས་རབ་འབྲིང་ཡེ་ཤེས་ཡོན་ཏན་ལས་རབ་ཏུ་འབྱུང༌། སྡེ་སྣོད་བསླབ་པའི་ཕྱིར་ཁམས་སུ་བྱོན་ནས་ཇོ་བོ་སེ་བཙུན་གྱི་སློབ་མ་མཛད། ཆོས་མང་དུ་མཁྱེན་ནས་ཁུ་སྟོན་གཡུང་ཚུལ་ཁྲིམས་སོགས་དང་འགྲོགས་ནས་དབུས་སུ་ཕེབས།

བཤད་པའི་གྲྭ་གཙུགས་ནས་སློབ་མ་མང་དུ་བྱུང༌། ཇོ་བོ་སྙེ་ཐང་དུ་བཞུགས་པར་ཆོས་མང་དུ་གསན་དང་པོར་བྲག་ནག་གི་རྩར་དགོན་པ་ཞིག་མཛད་པ་ལས། ཕྱིས་ཇོ་བོས་ལུང་བསྟན་པ་བཞིན་ཆུ་མོ་གླང་གི་ལོ་ལ་གསང་ནེའུ་་་་་གཅུག་ ༣༡༨༽ལག་ཁང་ཆེན་པོ་བཏབ། དེ་དུས་འཁོན་དཀོན་མཆོག་རྒྱལ་པོས་ས་སྐྱའི་དགོན་པའང་བཏབ་པ་ཡིན། ཇོ་བོའི་ཆོས་ལ་གཙོ་བོར་མཛད་པ་ཡིན་ནོ། དེའི་དབོན་པོ་རྔོག་བློ་ལྡན་ཤེས་རབ་ཡིན་པ་ཆོས་སྐྱབས་ཀྱི་སྲས་སུ་ས་མོ་ཕག་གི་ལོ་ལ་འཁྲུངས། ཁུ་བོ་དང་གཟུས་ཀྱི་སློབ་མ་སྦོ་ཆུང་ཚུལ་ཁྲིམས་ཤེས་རབ་སོགས་ལ་གསན་པ་མང་དུ་མཛད། ཤེས་རབ་ཕུལ་དུ་བྱུང་བ་ཡིན་པས་ཁུ་བོ་མཉེས་ནས་ལོ་བཅུན་བཞེས་པའི་ཚེ་ཁ་ཆེར་བསླབ་གཉེར་ལ་བརྫངས། དེའི་ཚེ་རྭ་ལོ། གཉན་ལོ། ཁྱུང་པོ་ཆོས་བརྩོན། གཙན་ཁ་བོ་ཆེ་རྣམས་དང་ལྷན་ཅིག་འགྲོགས་ཏེ་བྱོན་པས། མངའ་བདག་རྩེ་ལྡེས་དབུས་གཙང་ཁམས་གསུམ་གྱི་སྡེ་སྣོད་འཛིན་པ་རགས་པ་རྣམས་སྤྱན་དྲང་ནས། མེ་ཕོ་འབྲུག་གི་ལོའི་ཆོས་འཁོར་མཛད་པ་དང་ཐུག རྩེ་ལྡེའི་སྲས་པོ་དབང་ཕྱུག་ལྡེས་ཡོན་བདག་བྱ་བར་འཆད་ནས་ཁ་ཆེར་བྱོན། པཎྜི་ ༣༡༩༽ཏ་སཛྫ་ན་དང༌། བ་ར་ཧེ་ར་བྷ་ཏྲ་ལ་སོགས་པ་དྲུག་ཙམ་བརྟེན་མཁས་པར་སྦྱངས། དབང་སྡེས་གསེར་མང་པོ་བསྐུར་ནས་ཚད་མ་རྒྱན་བསྒྱུར་ཅིག་བྱ་བའི་ཡི་གེ་བྱུང་བས། པཎྜི་ཏ་སྐལ་ལྡན་རྒྱལ་པོ་དང་རྔོག་གཉིས་ཀྱིས་ལེགས་པར་བསྒྱུར། ཁ་ཆེར་ལོ་བཅུན་དུ་ཡང་དག་པར་སྦྱངས་ཏེ་སླར་བོད་དུ་བྱོན་ནས་པཎྜི་ཏ་འབུམ་ཕྲག་གསུམ་པ་དང༌། སུ་མ་ཏི་ཀིཏྟིཿགཉིས་ལ་ཆོས་གསན་ཞིང་བལ་པོར་ཡུག་ཅིག་བྱོན་ནས་ཨ་རུ་ལྱ་བཛྲ་དང༌། བ་རནྡྲ་རུ་ཅི་ལ་སོགས་པ་ལ་ལ་སྔགས་ཀྱི་གསན་པའང་མཛད། སླར་བོད་དུ་ཕེབས་འགྱུར་མང་པོ་མཛད་པ་རྣམས་ཤིན་ཏུ་བཟང་ཞིང་པུལ་དུ་གྱུར་པས། གྲོ་ལུང་པས། དམ་ཆོས་བསྒྱུར་མ་མངའ་བརྙེས་པའི། རྒྱལ་ཡུལ་གཉིས་དང་བསྟན་བཅོས་གཞུངས། འབུམ་ཕྲག་གཅིག་དང་ཁྲི་ཕྲག་གསུམ། སྟོང་ཕྲག་བདུན་ནི་ལྷག་བཅས་བསྒྱུར་

༣༢༠༽ཞེས་གསུངས། དེ་ཡང་ལྷ་ས་དང༌། བསམ་ཡས་དང་མྱུ་གུ་སྣ་དང༌། གཉལ་སྒང་ཐོག་དང༌། གཙང་རྒྱང་མཁར་ལ་སོགས་པར་བཤད་པ་མཛད་པའི་གྲངས་ནི། མཁས་བཙུན་གྲྭ་ས་རིམ་པ་བཞིན། ཁྲི་ཚོ་གཉིས་དང་སུམ་སྟོང་དང༌། ཞེས་བྱ་བ་དང༌། ཟུར་ཆོས་འཆད་པའི་གྲངས་ཀྱང༌། རྒྱན་དང་ཆོས་མཆོག་འཆད་མཁན་ལྔ་བཅུ་རྩ་ལྔ། རྣམ་ངེས་འཆད་པ་ཉིས་བརྒྱ་དང་བརྒྱད་བཅུ། ལུང་ཆོས་སྨྲ་བ་སྟོང་དང་བརྒྱད་བརྒྱ་སྟེ། ཆོས་སྨྲ་བ་ཉིས་སྟོང་ཆིག་བརྒྱ་སུམ་བཅུ་ཙམ་ཞིག་འདུས། ཚད་མ་དང་བྱམས་ཆོས་དང་དབུ་མ་ལ་སོགས་པའི་རྣམས་བཤད་ཀྱང་མང་དུ་མཛད་ནས་མཐར་དགུང་ལོ་ང་གཅིག་བཞེས་པའི་ཚེ་བསམ་ཡས་དང་ཉེ་བའི་ལམ་དུ་སྐུ་གཤེགས་སོ། སློབ་མའི་ཚོགས་མཐའ་ཡས་པ་དེ་དག་ནང་ནས་ཞང་ཞེ་སྤོང་ཆོས་ཀྱི་བླ་མ། གྲོ་ལུང་པ་བློ་གྲོས་འབྱུང་གནས། ཁྱུང་རིན་ཆེན་གྲགས། འདྲེ་ཤེམ་འབར་བཞི་ལ་སྲས་ཀྱི་མཐུ་བོ་བཞི་ཟེར་ ༣༢༡༽བར་གྲོགས་སོ། དེ་ཡང་སྤྱིར་སྲོང་བཙན་སྒམ་པོ་འཁྲུངས་ནས་ལོ་ཉིས་བརྒྱ་དང་ལྔ་བཅུ་རྩ་གཉིས་འདས་པ་ལྕགས་མོ་གླང་གི་ལོ་ལ་རྒྱལ་པོ་རལ་པ་ཅན་གྱིས་རྒྱ་དང་འདུམས་མཛད། ་་་་་་་་་་་་་རྡོ་རིང་བཙུགས་ཆུ་སྟག་དེ་ནས་ལོ་བཅོ་ལྔ་པ་མེ་ཕོ་འབྲུག་ལ་རལ་པ་ཅན་རྒྱལ་པོ་དར་མས་དཀྲོངས་ནས། ལོ་དེ་ཉིད་ནས་ལྕགས་མོ་བྱའི་བར་དར་མས་རྒྱལ་པོ་བྱས། རབ་ཏུ་བྱུང་བའི་བསྟན་པ་བསྣུབས། བར་དོར་ལོ་བཅུན་ཙམ་ཞིག་དབུས་གཙང་དུ་བསྟན་པའི་སྲོལ་ནུབ། དེ་ནས་སྟོད་་་་་གཉིས་ནས་་་་་་ མངའ་རིས་ནས་དར་བ་ནི། ཆོས་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱི་གདུང་བརྒྱུད་བཙན་པོ་སྲོང་ངེས་རྒྱལ་སྲིད་གཅུང་འཁོར་རེ་ལ་གཏད་ནས་རབ་ཏུ་བྱུང༌། མཚན་ལྷ་བླ་མ་ཡེ་ཤེས་འོད་ཅེས་གྲགས། དེས་ལོ་ཙཱ་རིན་ཆེན་བཟང་པོ་སོགས་ ༣༢༢༽ཁྱིའུ་ཉེར་གཅིག་རྒྱ་གར་དུ་བརྫངས། དེ་རྗེས་པཎྜི་ཏ་སྨྲྀ་ཏི་དང་ཇོ་བོ་རྗེ་ཨ་ཏི་ཤ གྷ་ཡ་དྷ་ར། པཎ་ཆེན་ཤཱཀྱ་ཤྲཱི། འབྲོག་མི་མར་མལ་འགོས། རྭ་གཉལ་པ་རྔོག ཤོང་དཔང་སོགས་ཀྱིས་བསྒྱུར་བཤད་ཀྱིས་བསྟན་པ་སྤེལ་བས་ཕྱི་དར་ཞེས་གྲགས་པ་རྣམས་ལས།

གྲགས་ཆེ་བ་རགས་རིམ་ཞིག་གི་ལོ་རྒྱུས་ཅུང་ཟད་བརྗོད་ན། བསྟན་པ་བསྣུབས་པའི་ལྕགས་བྱ་ནས་ལོ་བརྒྱ་དང་བཞི་བཅུ་འདས་རྗེས་ཀྱི། ཆུ་ཕོ་རྟ་ལ་ཇོ་བོ་བོད་དུ་ཕེབས། དེའི་ཚེ་རྗེ་མར་པས་ལོ་སོ་གཅིག་ལོན། འཁོན་དཀོན་མཆོག་རྒྱལ་པོས་ལོ་དགུ་ལོན། དུས་སྐབས་དེར་གཟུས་དང་གྲྭ་པ་མངོན་ཤེས་གཉིས་ཀྱིས་ཀྱང་མཁན་པོའི་བྱ་བ་བྱེད། གྲྭ་པའི་སློབ་མ་གཙན་ཁ་བོ་ཆེས་ཉི་ཤུ་རྩ་གསུམ་ལོན། གཟུས་ཀྱི་བུ་ཆེན་རྣམས་ཀྱང་དུས་དེར་ཡོད། ཇོ་བོས་འཆད་ཉན་གྱི་བསྟན་པ་བསྐྱངས་པའི་གནས་གཙོ་ཆེ་བ་སྐེ་ཐང༌། ལྷ་ས། ཡེར་ ༣༢༣༽ཕན་ཡུལ་ལན་རྣམས་སུ་ཆོས་མང་དུ་གསུངས། ཤིང་ཕོ་རྟའི་ལོ་སྟོན་ཟླ་འབྲིང་པོའི་ཚེས་ཉི་ཤུ་ལ་ཇོ་བོ་དགའ་ལྡན་དུ་གཤེགས། སློབ་མ་ཡང་བགྲང་བ་ལས་བརྒལ་ཡང་རགས་རིམ་རྣ་བ་ཐོས་པའི་ཡི་གེ་ལས། ལྷ་བཙུན་བྱང་ཆུབ་འོད་ཁུ་དབོན། ལོ་ཆེན་རིན་བཟང༌། འབྲོང་སྟོན། ཤར་པ་བ། པོ་ཏོ་བ། རྔོག་ལེགས་པའི་ཤེས་རབ། གུང་ཐང་སྒོམ་པཚུལ་ཁྲིམས། གཟུས་རྡོ་རྗེ་རྒྱལ་མཚན། འགོས་ལོ་ཙཱ་བ། སུམ་པ། སྣ་སྣམ། རྒྱ་བརྩོན་སེང༌། ཤཱཀྱ་བློ་གྲོས། ཚུལ་ཁྲིམས་འབྱུང་གནས། ཡོལ་ཆོས་དབང་མཆེད་གསུམ་ལ་སོགས་པའོ། དེ་་་་་་་་་་་་་་ པཎྜི་ཏ་བདུན་བཅུ་ཙམ་བརྟེན་ནས་ཆོས་མང་དུ་གསན། ལྷ་ལྡེ་བཙན་གྱི་དབུའི་མཆོད་གནས་སུ་གྱུར། གནས་གཞི་དང་གཙུག་ལག་ཁང་མཆོད་རྟེན་ལ་སོགས་པ་མང་དུ་བཞེངས་ ༣༢༤༽གུར་ཤིང་བརྩོན་འགྲུས་རྒྱལ་མཚན་ལ་སོགས་པའི་སློབ་མ་མཁས་གྲུབ་མང་དུ་ཐོན། ཞུས་ཆེན་ཕེར་བའི་ལོ་ཙཱ་བ་བཅུ་ལྷག་ཙམ་བྱུང༌། མཚན་བརྗོད་སམ་སྐྲི་རིའི་སྐད་དུ་འབུམ་ཕྲག་གཅིག བོད་སྐད་དུ་འབུམ་ཕྲག་གཅིག གཞན་ལ་ཡིན་བྱིན་ཏེ་འབུམ་ཕྲག་གཅིག་བཏོན། མཐར་ཇོ་བོས་སྒྲུབ་པ་ལ་བཙུད་དེ། སྒྲུབ་ཁང་གི་ཕྱི་རོལ་ན་སྒོ་སུམ་རིམ་དུ་ཡོད་པ་ལ། ཚེ་འདིའི་རྣམ་རྟོག་དང༌། རང་དོན་ཡིད་བྱེད་ཀྱི་རྣམས་རྟོག་དང༌། ཐ་མལས་གྱི་རྣམ་རྟོག་རྣམས་སྐད་ཅིག་རེ་སྐྱེས་ན། བསྟན་བསྲུངས་རྣམས་ཀྱིས་ཁོ་བོའི་མགོ་བོ་ཁོས་ཤིག་ཅེས་པའི་སྒོ་ཡིག་སྦྱར་ནས།

རྩེ་གཅིག་ཏུ་སྒྲུབ་པ་མཛད་པས་མཆོག་གི་དངོས་གྲུབ་བརྙེས་ཏེ། དགུང་ལོ་དགུ་བཅུ་རྩ་བརྒྱད་པ་ཤིང་མོ་ལུག་གི་ལོ་ལ་མྱ་ངན་ལས་འདའ་བའི་ཚུལ་བསྟན་ནོ། འབྲོང་སྟོན་རྒྱལ་བའི་འབྱུང་གནས་ནི། གདུང་རུས་ ༣༢༥༽ཡང་ཞེར། ཡབ་རྟ་གསུམ་ཤུ་བཞེར། ཡུམ་ཁུ་ལྟོ་གཟའ་ལན་གཅིག་མ་གཉིས་ཀྱི་སྲས་སུ་ཤིང་མོ་སྦྲུལ་ལོ་ལ་སྟོད་ལུང་ཕུར་འཁྲུངས། རྒྱ་གར་དུ་ཕེབས་པའི་ལམ་ཁར་ཇོ་བོ་སྐྱེ་རོང་དུ་ཕེབས་པ་དང་འཇལ། ཆོས་མང་དུ་གསན་སླར་དབུས་སུ་ཕེབས་ནས་ར་སྒྲེང་གི་གཙུག་ལག་ཁང་བཏབ། ཇོ་བོ་རྗེ་གཤེགས་སྐབས། འབྲོམ་ལ་ངའི་བསྟན་པ་ཁྱོད་ལ་གཏོད་པས་བཟུང་གསུང་ན་ལ། སྤྱིར་བདག་འཁོས་ཆུང༌། ཁྱད་པར་རྟེན་དགེ་བསྙེན་དུ་སོང་བས་བྱ་བ་ཆེན་པོ་སྒྲུབ་མི་ནུས་ཞུས་པས། ང་རང་གིས་སློབ་མ་བསྟན་པ་ལ་བྱ་བ་ནུས་པ་མང་པོ་བྱུང་ཞིང༌། མཆོག་ཏུ་གྱུར་པ་དགེ་་་་་་་་་་་་་་་་་་་་་་་་ སྤྱན་སྔ་བ། ཕུ་ ༣༢༦༽ཆུང་བ་གསུམ་བྱུང་བ་རྣམས་ལ་སྐུ་མཆེད་རྣམ་པ་གསུམ་དུ་གྲགས། པོ་ཏོ་བ་ལ་གདམས་པ་བསྟན་པ་ཙམ་གྱི་ཇི་ལྟ་བ་བཞིན་ཐུགས་རྒྱུད་ལ་འཁྲུངས། སྤྱན་མངའ་བ་ལ་ཁྱོད་རང་སྟོང་པ་ཉིད་ཁོ་ན་ལེགས་པར་སྒོམས་དང་གསུངས། ཇོ་བོའི་མན་ངག་མང་པོ་ཡང་ཁོང་ལ་གནད་བས་སྤྱན་མངའ་བར་མཚན་ཐོགས། ཕུ་ཆུང་པ་ལ་འཕགས་པའི་བདེན་པ་བཞི་ལས་བརྩམས་ཏེ་ཆོས་བསྟན་ནས་ཐམས་ཅད་བསམ་གཏན་ལ་མཉམ་པར་འཇོག་ཏུ་བཅུག་པས། རྒྱལ་བའི་བཀའ་མ་ལུས་པ་གང་ཟག་གཅིག་འཚང་རྒྱ་བའི་ལམ་དུ་ཁྱེར་དགོས་པར་དགོངས་ནས་ཉམས་ལེན་མཛད་པས་དེ་རྣམས་ནས་བཀའ་གདམས་པ་ཞེས་པའི་མཚན་ཐོགས། དེ་ནས་འབྲོམ་སྟོན་མྱ་ངན་ལས་འདའ་ཁར། པོ་ཏོ་བ་ལ། ངས་ཁྱེད་རྣམས་ཀྱི་བརྟེན་ས་གཞན་མ་མཐོང་བས། སློབ་དཔོན་མདོ་སྡེ་ལ་ཚོལ། ཞེས་སོགས་ ༣༢༧༽ཞལ་གདམས་གནང་བས་དགུང་ལོ་དྲུག་ཅུ་པ་ཤིང་པོ་འབྲུག་ལ་མྱ་ངན་ལས་འདས། དེ་ནས་ཕུ་ཆུང་པས་ནི་ཤ་གཟུག་རང་ཟ་གསུངས་ནས་ཚོགས་པ་མ་བརྐྱངས། པོ་ཏོ་བས་འབྲོམ་གཤེགས་ནས་རང་ལོ་ལྔ་བཅུའི་བར་དུ་ཐུགས་དམ་འབའ་ཞིག་མཛད།

ལྔ་བཅུ་རྩ་གཅིག་ནས་གཞན་དོན་མཛད་དེ་བཞུགས་པ་མཁན་བྲག་དང༌། སྒྲོ་ལག་དགོན་དང༌། མཐར་ཐོག་དང༌། སྟག་ལུང་ལ་སོགས་པ་གནས་ངེས་མེད་དུ་བཞུགས། ཚོགས་པའང་རྒྱུན་དུ་རྗེས་སུ་འབྲེང་བ་སྲོང་ཕྲག་ལྷག་པ་རེ་འདུས། གཞན་གྱས་གནོད་པ་བྱེད་པ་བྱུང་ན་ཡང་སྤྱིར་དགེ་སློང་ཁས་ཉེན། བྱེ་བྲག་བྱང་ཆུབ་སེམས་དཔའ་ཁས་ཉེན་གསུངས་ནས་གནོད་ལན་ཡེ་མི་མཛད། ཆོས་ནི་ལམ་སྒྲོན། མདོ་སྡེ་རྒྱན། བྱང་པ། བསླབ་པ་ཀུན་ལས་བཏུས། སྐྱེས་རབས་དང་ཆེད་དུ་བརྗོད་པའི་ ༣༢༨༽ཚོམ་ལ་ནན་ཏན་དུ་གསུང་བས་བཀའ་གདམས་གཞུང་དྲུག་ཏུ་གྲགས། སྐུ་ཚེའི་སྨད་ལ་པོ་ཏོ་དགོན་བཏབ། ཁོ་རང་གིས་འཕགས་པའི་གནས་བརྟན་ཡན་ལག་འབྱུང་དུ་ཡང་ཞལ་གྱིས་བཞེས། སློབ་མ་ཡང༌། དོལ་ནས་རོག་དམར་ཞུར་བ། ཁ་རག་སྒོམ་ཆུང༌། དྲེའུ་ལྷས་པ། གླང་རི་ཐང་པ། ཤར་པ་ལ་སོགས་པ་མང་དུ་བྱུང༌། དགུང་ལོ་བདུན་ཅུ་རྩ་ལྔ་ས་ཤིང་མོ་བྱ་ལ་མྱ་ངན་ལས་འདས། དེ་ལས་་་་་་་་་རབ་རྒྱ་མཚོ་ནི། དོལ་ས་དམར་ཞུར་བར་གྲགས་པ་དེ་ཡིན། རབ་ཏུ་བྱུང་ནས་རོག་མངོན་པ་བ་དང་རྒྱ་འདུལ་འཛིན་གཉིས་ལ་མངོན་པར་དང་འདུལ་བ་གསན། འགྲོ་དོན་རྒྱ་ཆེར་མཛད། འགྲོ་མགོན་འཕགས་གྲུ་པར་ཡང་ཆོས་འབྲེལ་གསན་པར་གྲགས་སོ། གླ་་་་་་་་་་་་་་་་་་་་ ཤིང་པོ་རྟ་ལ་འཁྲུངས་ནས་ཆུ་མོ་ཡོས་ཀྱི་བར་ལོ་བདུན་བཅུ་བཞུགས་ནས་པོ་ཏོ་བའི་མཛད་པ་བཞིན་བསྐྱངས་ ༣༢༩༽ལན་གཅིག་ཚེ་རབས་ཐམས་ཅད་དུ་དགེ་སློང་གི་དངོས་པོ་དང་མི་འབྲལ་བའི་དམ་བཅའ་མཛད་པས། དཔལ་ལྷ་མོ་དྲེའུ་སྐད་ལྷང་གིས་དེའི་བར་དུ་ངས་ཁྱོད་ཀྱི་གྲོགས་བྱའོ་གསུངས། ཁམས་ནས་དབྱུག་རྒྱལ་མཆན་ཞེས་པ་ཞིག་བྱུང་ནས་ཇོ་བོར་ཆོས་མང་དུ་གསན། ཇོ་བོའི་མཆོད་གནས་ཀྱང་མཛད་པ་ཞིག་གིས་འགྲོ་དོན་མཛད་པའི་སློབ་མ་མང་དུ་བྱུང་བའི་གཙོ་བོར་སྣེའུ་ཟུར་པ་ཡིན། དེ་ལ་ཕྱིས་གླང་ཐང་པས་ཀྱང་ཆོས་མང་དུ་གསན། ཚོགས་པ་ཉིས་སྟོང་ཙམ་འདུས་པར་གྲགས། དེ་ནས་སློབ་མ་རྣམས་གཏུགས་པར་གྲགས་སོ།

དགེ་བཤེས་ཤར་པ་ན་པོ་ནི། བྱང་གི་རོམ་པོར་འབྲོག་པ་ཞིག་གི་སྲས་སུ་ལྕགས་ཕོ་ཁྱི་ལ་འཁྲུངས། གཞོན་ ༣༣༠༽པའི་དུས་སུ་ཕམ་མས་བག་མ་བླངས་པ་ལ་མ་ཆགས་པར། པོ་ཏོ་བའི་སྤྱན་སྔར་བྱོན་ནས་རབ་ཏུ་བྱུང་ཞིང་གདམས་པ་གསན། ཐུགས་རབ་ཤིན་ཏུ་ཆེ་བས་བཀའ་འགྱུར་རོ་ཅོག་ཐུགས་ལ་བཞུགས་པར་གྲགས། པོ་ཏོ་བ་གཤེགས་པའི་རྗེས་སུ་པོ་རོ་བའི་སློབ་མ་ཕལ་ཆེར་ཁོང་ལ་འདུས། བཤད་པ་ཕལ་ཆེར་གཞུང་ཆེ་བ་ཁོ་ན་ལ་མཛད། ཆོགས་པ་སུམ་སྟོང་དྲུག་བརྒྱ་ཚོགས་པའི་ནང་ནས་པྲཛྙ་ཛྭ་ལ། ནགས་ཤོད་དཔེ་སྟོན། ལྡན་གྱི་བན་ཆེན་སྐྱེས་བི། གཞོན་ཤེས་རབ་རྡོ་རྗེ་སྣར་ཐང་པ་གཏུམ་སྟོན། བྱ་གྲགས་པ་སེངྒེ། འཇིང་པ་དགྱེ་ལུང་པ་ལ་སྟོད་པ་བྱང་ཆུབ་གྲགས། མྱང་སྨད་ཀྱི་རྩེད་པ། ཤངས་ཀྱི་རྒྱུ་བུག་པ། གཙང་གད་གཉོས་པ། ཁུང་ལེའི་ཁ་མོ་ཟེན་སྟོན། མྱང་སྟོད་འོད་དཀར། མྱང་རོང་བ། བྱ་རྒྱུས་པ། མྱང་སྟོད་ཀྱི་ཇོ་སྲས། ཤར་པ་བློ་གྲོས་གྲགས། གཙང་པ་རྒྱ་སྟོན། བོ་དོང་པ་ཞར་ཆོས། གཉལ་ ༣༣༡༽པ་དགེ་འདུན་སྐྱབས། གཉལ་གྱི་གཉོས་སྟོན་གཉལ་པ་དར་རིན། ཇོ་སྲས་ཀོང་པོ། ལྷོ་པ་དར་མ་གྲགས་བྱ་སྟོན་འཆད་ཁ་བ་ལ་སོགས་པ་མང་དུ་བྱུང་ཞིང་འགྲོ་དོན་རྒྱ་ཆེན་པོ་མཛད་པའི་ངང་ནས་ལྕགས་མོ་བྱའི་ལོ་བདུན་བཅུ་རྩ་གཉིས་བཞེས་པ་ལ་གཤེགས་སོ། ཤར་པའི་སློབ་མ་གསྟུམ་སྟོན་བློ་གྲོས་པ་ལ་བླ་མས་ཁྱོད་ཀྱིས་དགེ་སློང་བཞི་དང་འགྲོགས་ཤིག་ཅེས་གདམས་པ་ལྟར་ལྕགས་མོ་བྱས་ནས་ཆུ་ཕོ་སྤྲེའུའི་བར་སྣར་ཐང་དང་ཉེ་བའི་གནས་ཅི་རིས་སུ་ཐུགས་དམ་མཛད། དེ་ནས་ཆུ་མོ་བྱ་ལ་སྣར་ཐང་གི་དགོན་པ་བཏབ་ལོང་བཅུ་བཞི་བཞུགས་ནས་དེ་སྟིང་ལ་སྟོད་དུ་ཐེབས། ཉིད་ཀྱི་གདན་པར་རྔོ་སྟོན་ཤེས་རབ་གྲགས་པ་བསྐོས་ནས་དེས་གདན་ས་ལོ་ཉི་ཤུ་མཛད། དེ་རྗེས་ཞང་བཙུན་རྡོ་རྗེ་འོད་ཀྱི་ལོ་བརྒྱད། གྲོ་སྟོན་བདུད་རྩི་གྲགས་ཀྱིས་ལོ་སུམ་ཅུ་རྩ་དགུ། ཞང་སྟོན་ཆོས་ཀྱི་བླ་མས་ལོ་བཅུ། སངས་རྒྱས་སྒོམ་ ༣༣༢༽པ་སེངྒེ་སྐྱབས་ཀྱི་ལོ་བཅུ།

མཆིམས་ནམ་མཁའ་གྲགས་ཀྱིས་སུམ་ཅུ་རྩ་དྲུག སྐྱོ་སྟོན་སྨོན་ལམ་ཚུལ་ཁྲིམས་སྐྱིས་ལོ་བཅོ་ལྔ། ཉི་མ་རྒྱལ་མཚན་གྱིས་ལོ་བདུན། ཟེའུ་པ་བརྩོན་འགྲུས་གྲགས་ཀྱིས་ལོ་བཅུ་གཉིས། ཁོང་གི་བཅུང་པོ་གྲགས་པ་ཤེས་རབ་ཀྱིས་ལོ་བཅུ་གཉིས། མཁན་ཆེན་བློ་བཟང་གྲགས་པས་ལོ་བཞི་བཅུ། འདི་ཡན་ལོ་བརྒྱ་དང་ཉི་ཤུ་རྩ་གསུམ་སོང༌། དེ་སྟེང་ཤིང་མོ་ཡོས་ལ་མཁན་ཆེན་རྒྱལ་བ་བསྐོས། ཤིང་ཡོས་དེ་ནས་མེ་མོ་བྱའི་བར་ལོ་བཞི་བཅུ་ཞེ་གསུམ་མཁན་ཆེན་ཀུན་དགའ་རྒྱལ་མཚན་དང༌། དེའི་དབོན་པོ་མཁན་ཆེན་རིན་པོ་ཆེ་གྲུབ་པ་ཤེས་རབ་པས་གདན་ས་མཛད་པ་ཡིན་ནོ། དེ་ཡང་སྔོན་ཇོ་བོ་རྗེས་སྣར་ཐང་གི་སའི་ཐད་འདིར་ཕྱག་མཛུབ་གཏད་དེ། ས་ཕ་གིར་གནས་བརྟན་ཆེན་པོ་བཅུ་དྲུག་འབྱོན་ཞེས་ལུང་བསྟན་པ་ལྟར་གདན་རབས་དེ་རྣམས་ནི་གནས་བརྟན་གྱི་སྤྲུལ་པ་འབའ་ཞིག་ཡིན་ ༣༣༣༽པར་གསུངས་སོ། ༈ རྔོག་ལོ་བློ་ལྡན་ཤེས་རབ་ཀྱི་སློབ་མ་གཙོ་བོ་བཞིའི་ཡ་གྱལ་འདྲེ་ཤེས་རབ་འབར་བ་ནི། སྣེ་པོ་གྲགས་པ་ཤེས་རབ་ལས་རབ་ཏུ་བྱུང་ཞིང་བསྙེན་པར་རྫོགས། རྔོག་ལེགས་ཤེས་དང་ཁུ་སྟོན་བརྩོན་འགྲུས་གཡུ་དྲུང་གཉིས་དང་སྡེབས་ཁམས་སུ་བྱོན་ཏེ། ཇོ་བོ་སེ་བཙུན་ལ་ཆོས་མང་དུ་གསན། ཕྱིས་རྔོག་ལོ་ཆེན་པོ་ལ་ཤེར་ཕྱིན་བསླབས་ཏེ་ཤེར་ཕྱིན་མདོ་བསྟན་གཉིས་ཀ་ལ་བཤད་པ་རྒྱ་ཆེར་མཛད། ཆོས་འཆད་པའི་ཚེ་ལྷ་རྣམས་ཀྱང་འོང་བར་གྲགས། རྔོག་མོའི་ཐུགས་སྲས་དམ་པར་གྱུར་ནས་སློབ་མ་ཡང་ཨར་བྱང་ཆུབ་ཡེ་ཤེས་སོགས་བསྟན་པའི་བདག་པོ་མཐའ་ཡས་པ་འཐོན་ནོ། རྒྱ་འདུལ་འཛིན་ནས་སློབ་བརྒྱུད། འདར་འདུལ་འཛིན་མཐའ་བཞི་བརྩོན་འགྲུས་འབར། ཇོ་བསྟན་ནག་པོ་དར་ཚུལ། ཤ་མི་བ། ཀ་བ་དར་སེང༌། ཐག་མ་རྡོར་གཞོན། རྣལ་འབྱོར་བྱང་སེང༌། སྦས་ ༣༣༤༽ཏེ་ཇོ་སྲས། བྱང་སེང་གིས་ཕྱིས་ཕན་ཡུལ་གྲོངས་དགོན་བཏབ། སྦས་རིས་བྲང་ར་མོ་ཆེ་བཟུང་ནས་སྐྱོར་མོ་ལུང་བཏབ། རྒྱ་འདུལ་འཛིན་གྱི་སློབ་མ་ཀ་བ་བཞིའི་ནང་གི་རྨ་ཚོ་བྱང་ཆུབ་རྡོ་རྗེས་རྒྱའི་གྲྭ་པ་ལྔ་བརྒྱ་ཙམ་ཁྲིད་ནས་དབུས་སུ་འཆད་ཉན་མཛད།

རྨ་ཚོའི་སློབ་མ་བྱང་འདུལ་བ་འཛིན་པ་བརྩོན་འགྲུས་འབར་ནི། གཙང་རོང་གཡུང་དུ་ལྕགས་ལུག་ལ་འཁྲུངས། འདྲེ་ཆེན་པོ་ལས་རབ་ཏུ་བྱུང་ཞིང་བསྙེན་པར་རྫོགས། ཟུལ་ཕུར་བཤད་གྲ་གཙུགས་ནས་བསྟན་པ་བསྐྱངས། དཔེ་ཧར་གྱིས་བཙུན་ཆུང་དུ་སྤྲུལ་ནས་ཞབས་ཏོག་བྱས་པར་གྲགས། སློབ་མ་འགྲོ་ཕན་ནུས་པ་བདུན་བཅུ་རྩ་དྲུག་བྱུང༌། སློབ་མའི་གཙོ་བོ་རྩིས་འདུལ་འཛིན་གཞོན་ནུས་སེངྒེ་ནི། བྱ་འདུལ་ལས་རབ་ཏུ་བྱུང་ཞིང་བསྙེན་པར་རྫོགས། འདུལ་བའི་སྡེ་སྣོད་ལ་སྦྱངས་པས་ཤིན་ཏུ་མཁས་པར་གྱུར་ཏེ། སློབ་མ་ཡང་ཟུལ་ཕུལ་གདན་པ་རོགོ་ས་སེང་སོགས་ ༣༣༥༽བཤེས་གཉེན་མང་དུ་ཐོན་ནོ། རྩིས་འདུལ་འཛིན་གྱི་སློབ་མ་དཔལ་ལྡན་གྲྭ་མོ་ཆེ་བ་ནི། བྱའི་ལོ་ཆུ་སྒོར་འཁྲུངས། གདུང་རུས་གྲོ་རྩིས་འདུལ་འཛིན་ལས་རབ་ཏུ་བྱུང་ཞིང་བསྙེན་པར་རྫོགས་འདུལ་བའི་སྡེ་སྣོད་ལ་སྦྱངས། མཚན་བདུད་རྩི་གྲགས། རྡོ་སྟོན་དང་ཞང་བཙུན་ལས་ཤ་བ་པའི་གདམས་པ་རྣམས་ནོས་ཤིང༌། ཆུ་མིག་པ་ཤིར་གྲགས། མུ་སྨན་པ། སངས་རྒྱས་དབོན་སྟོན། ལྷ་སྤྱིལ་བུ་བ། ར་ས་བ་དར་རྒྱས། གྲང་ཕུ་ལུང་པ་འཇམ་དབྱངས་རྒྱལ་མཚན། དྲེའུ་ལྷས་པ། འགོས་རིང༌། ཆུ་ནག་པ། རྨ་ཤག་སེང་གཙང་ནག་པ་སོགས་ལ་གསན་པ་རྒྱ་ཆེར་མཛད། སངས་རྒྱས་སོ་ལྔ་རྗེ་བཙུན་མ་སྒྲོལ་མ་སོགས་ལྷག་པའི་ལྷ་མང་པོའི་ཞལ་གཟིགས་སྣར་ཐང་གི་གདན་སར་ཕེབས། གདན་རབས་བཞི་པ་ཡིན་ལོ་སུམ་ཅུ་སོ་དགུའི་བར་འཕྲིས་བསྐྱངས། དགུང་ལོ་བརྒྱད་བཅུ་པ་ལ་གཤེགས་ ༣༣༦༽སོ། མཆིས་ཆེན་ནམ་མཁའ་གྲགས་ནི། ཉང་སྟོད་སྟགས་ཚལ་དུ་རྟའི་ལོ་མ་འཁྲུངས། གཞོན་ནུ་ནས་དཔལ་ལྡན་གྲོ་ལས་རབ་ཏུ་བྱུང་ཞིང་བསྙེན་པར་རྫོགས། སྡེ་སྣོད་ཀྱི་གནས་རྣམས་ལ་མཁས་པར་སྦྱངས། མཛོད་ཀྱི་ཊཱིཀ་ཆེན་སོགས་བསྟན་བཅོས་ཀྱང་མང་དུ་མཛད། དཔལ་ལྡན་གྲོ་ཞང་སྟོན། མཆིམས་བློ་བསྟན། སངས་རྒྱས་བསྒོམ་པ་བཞི་ལ་བཀའ་གདམས་ཀྱི་སྐོར་དང༌། བཀྲ་ཤིས་སྒང་པ་ལ་བྱང་སེམས་ཟླ་རྒྱལ་བའི་དབུ་མའི་གདམས་པ་རྣམས་གསན།

ཆུ་མིག་ཆོས་འཁོར་གྱི་གྲལ་གྱི་གཙོ་བོ་ཡང་མཛད། འགྲོ་མགོན་འཕགས་པ་སོགས་ཆེ་དགུ་ཐམས་ཅད་ཀྱིས་བཀུར། ལྷག་པའི་ལྷ་དུ་མའི་ཞལ་གཟིགས། སྣར་ཐང་གི་གདན་ས་བདུན་སར་ཕེབས་ལོ་སུམ་ཅུ་སོ་དྲུག་གི་བར་དུ་ཚོགས་པ་བསྐྱངས་ནས་བྱི་བའི་ལོ་ལ་སྐུ་གཤེགས་སོ། གྲགས་པ་ཤེས་རབ་་་་་་་ ཉང་སྟོད་དུ་ལུག་གི་ལོ་ལ་འཁྲུངས། གདུང་ཟེརའུ་སྟེ། མཁན་ཆེན་ ༣༣༧༽འདུལ་འཛིན་གྲགས་བརྩོན་འགྲུས་ཀྱི་གཅུང་པོ་ཡིན། མཆིམས་ཆེན་པོ་ལས་རབ་ཏུ་བྱུང་བསྙེན་པར་རྫོགས། མཁན་པོ་གཅེན་ལས་གཞུང་བཤད་དང་གདམས་པ་མཐའ་ཆོད་པ་གསན། གཅེན་འདུལ་འཛིན་གྱི་རྗེས་སུ་སྣར་ཐང་གི་མཁན་སར་བཞུགས་ནས་ལོ་བཅུ་གཉིས་ཀྱི་བར་གདན་ས་བསྐྱངས་གདན་རབ་བཅུ་གཅིག་པ་ཡིན་ནོ། མཆིམས་སྟོན་བློ་བཟང་གྲགས་པ་ནི་ཉང་སྟོད་སྨིན་གྲོའི་ཕུ་ཁའུར་འཁྲུངས། གདུང་རུས་མཚིམས་ཟེའུ་པ་གྲགས་ཤེས་རབ་ལས་རབ་ཏུ་བྱུང་ཞིང་བསྙེན་པར་རྫོགས། ཟེའུ་པ་སྐུ་མཆེད་དང༌། རྒྱང་རོ་བྱང་འབུམ་སོགས་བླ་མར་བསྟེན། མདོ་སྔགས་ཀྱི་གཞུང་གདམས་ངག་མ་ལུགས་པ་ལ་མཁྱེན་རྟོགས་རྒྱས། གྲགས་ཤེས་པས་གདན་པས་གཏད་ནས་ལོ་སོ་དགུའི་བར་དུ་བཤད་སྒྲུབ་ཀྱིས་བསྟན་པ་བསྐྱངས་ནས་ཡོས་ལོ་ལ་སྐུ་གཤེགས་སོ། མཁན་པོ་ཀུན་ ༣༣༨༽དགའ་རྒྱན་མཚན་ནི། ཆུ་སྒོའི་ལུང་པར་སྟག་གི་ལོ་ལ་འཁྲུངས། གདུང་རུས་གྲོ། མཆིམས་བློ་བཟང་གྲགས་པ་ལས་རབ་ཏུ་བྱུང་ཞིང་བསྙེན་པར་རྫོགས་ནས་གཞུང་གདམས་ངག་ཐམས་ཅད་དང༌། བཀའ་བཅུ་གཞོན་སེང་སོགས་ལས་ཀྱག་ཆོས་མང་དུ་གསན་མཁན་པོ་གཤེགས་པའི་ལོ་དེ་དག་ལ་སྣར་ཐང་གི་གདན་སེར་ཕེབས་ནས་ལོ་ཉི་ཤུ་རྩ་བདུན་གྱི་བར་བསྐྱང་བསླབ་བཏུས་ཀྱི་ཊཱིཀ་ཀ་སོགས་མཛད་ནས་སྦྲུལ་ལོ་ལ་གཤེགས། ༈ རིན་པོ་་་་་་་་་གྲུབ་པ་ཤེས་ནི། སྣར་ཐང་གི་ཉེ་འཁོར་རོང་གུ་ཞེས་པར་མི་བྱ་ལ་འཁྲུངས། གདུང་རུས་དཔང་ཡིན། དགུང་ལོ་བཅུ་པ་ལ་ཀུན་རྒྱལ་བ་ལས་རབ་ཏུ་བྱུང་ཞིང་མཚན་གྲུབ་པ་ཤེས་རབ་ཏུ་བཏགས། ཉི་ཤུ་པ་ལ་མཁན་པོ་དེ་ཉིད་དང༌།

སློབ་དཔོན་གྲགས་པ་སོགས་དགེ་འདུན་གྱི་དབུས་སུ་བསྙེན་པར་རྫོགས། མཁན་སློབ་གཉིས་དང༌། ཡོན་ཏན་འོད། སློབ་དཔོན་སྐལ་བཟང་པ་སོགས་བླ་མ་མང་པོ་བསྟེན་ནས་ ༣༣༩༽མདོ་སྔགས་ཀྱི་གཞུག་ལུགས་གདམས་ངག་དང་བཅས་ཐུགས་སུ་ཆུད་པར་མཛད། དགུང་ལོ་སོ་གཉིས་པ་ལ་སྣར་ཐང་གི་གདན་སར་ཕེབས་ནས་ལོ་སུམ་བཅུ་བསྐྱངས། དེ་སྟེང་ཉིད་ཀྱི་དབོན་པོ་བསོད་ནམས་མཆོག་གྲུབ་པ་ལ་གདན་པ་གཏད་ནས་ལོ་ལྔ་ཟུར་བཞུགས་མཛད་ནས་རེ་བདུན་པ་ལ་སྐུ་གཤེགས་སོ། འཕགས་་་་་་་་་་་་་་་་་་་་སྤྱན་རས་གཟིགས་ཀྱི་རྣམ་འཕྲུལ་པཎ་ཆེན་་་་་་་་་ རྒྱུ་ལག་གི་ས་ཆ་གུར་མའི་རྒྱུ་བར་ལྕགས་ལུག་ལ་འཁྲུངས། གུང་ལོ་བཅོ་ལྔ་པ་ལ་སྣར་ཐང་གི་མཁན་པོ་གྲུབ་པ་ཤེས་རབ་ལས་རབ་ཏུ་བྱུང་མཚན་དགེ་འདུན་གྲུབ་པ་དཔལ་བཟང་པོ་ཞེས་བཏགས། གུང་ལོ་ཉི་ཤུ་པ་ལ་སྔར་གྱི་མཁན་པོ་ལས་བསྙེན་པར་རྫོགས། ཐུགས་སྦྱོང་མཛད་པའི་ཡོངས་འཛིན་གྱི་གཙོ་བོ་མཁན་ཆེན་གྲུབ་པ་ཤེས་རབ། སྣར་ཐང་པ་ཤེས་རབ་ ༣༤༠༽སེངྒེ། ལས་སྨོན་གྱི་འབྲེལ་བའི་རྗེ་རིན་པོ་ཆེ་ཡབ་སྲས། གཞན་ཡང་ཀུན་མཁྱེན་རོང་སྟོན། བོ་དོང་པཎ་ཆེན། སེམས་དཔའམ་ཐུགས་རྗེ་དཔལ་བ་སམ་གྷ་ཤྲཱི། གྲོ་སའི་དམར་སྟོན་ཁུ་དབོན། ཐང་ཆེན་ཉི་མ་རྒྱལ་མཚན། ཨ་བྷ་ཡ། དོན་ཡོད་པས་ལུང་བསྟན་པའི་བླ་མ་འཆད་དཀའི་ལྷ་རིན་པོ་ཆེ་དང༌། སྒྲོལ་ཆེན་བསམ་འགྲུབ་རྡོ་རྗེ་ལ་སོགས་ཏེ་བཤེས་གཉེན་ལྔ་བཅུ་ཙམ་བརྟེན་ནས་མདོ་སྔགས་རིག་གནས་ཐམས་ཅད་ལ་སྦྱངས་སྟོབས་ཀྱི་མཁྱེན་པ་རྒྱས་ཤིང་རིག་པའི་དབང་ཕྱུག་ཆེན་པོར་གྱུར་པས། བོ་དོང་པཎ་ཆེན་གྱིས་ཐམས་ཅད་མཁྱེན་པ་ཞེས་མཚན་གསོལ། སྣར་ཐག་བྱང་ཆེན་དུ་སྒྲུབ་པ་མཛད་པས་ཉམས་རྟོགས་ཀྱང་མཐར་ཕྱིན་པ་བརྙེས། འཇིགས་བྱེད་དང་སྒྲོལ་མའི་ཞལ་གཟིགས། འདོད་ཁམས་མ་བྲན་དུ་འཁོལ། ཕྱིས་རྗེའི་གྲུབ་མཐའ་འཛིན་པར་མཛད་ཀྱང༌། སྡེ་དང་གྲུབ་མཐའི་ཕྱོགས་རིས་མི་མཛད་པར་ ༣༤༡༽ཀུན་ལ་དག་སྣང་སྦྱོང༌། གཞུང་ལུགས་མང་པོར་དགོངས་འབྲེལ་བརྩམས།

བཀྲ་ཤིས་ལྷུན་པོའི་གཙུག་ལག་ཁང་དང་ལྷ་ཆེན་བཞེངས་ཤིང་དགེ་འདུན་མང་དུ་བསྡུས་ཏེ། སྐུ་ཚེ་ཧྲིལ་མོ་འཆད་ཉན་གྱི་བསྟན་པ་བསྐྱངས་ནས་དགུང་ལོ་བརྒྱ་ལྔ་པ་ཤིང་རྟ་ལ་དགའ་ལྡན་དུ་གཤེགས་སོ། གནས་རྙིང་པ་་་་་་ སྔོན་སློབ་དཔོན་པདྨ་སམྦྷ་ཝའི་དངོས་སློབ་རྒྱ་འཇམ་དཔལ་གསང་བའི་གདུང་རབས་བརྒྱད་བཅུ་རྩ་བརྒྱད་ཀྱི་བར་ཐུགས་རྗེ་ཆེན་པོས་བྱིན་གྱིས་བརླབས་པའི་གདུང་གི་བརྒྱུད་ལས་ཉང་སྟོད་དུ་འཁྲུངས། པཎ་ཆེན་དགེ་འདུན་གྲུབ་པ་ལས་རབ་ཏུ་བྱུང་ཞིག་བསྙེན་པར་རྫོགས་མཚན་ཀུན་དགའ་བདེ་ལེགས་རིན་ཆེན་རྒྱལ་མཚན་དཔལ་བཟང་པོར་བརྩལ། མཁན་པོའི་དྲུང་དུ་གཞུང་ལུགས་གདམས་ངག་དང་བཅས་པ་ལ་མཁས་པར་སྦྱངས། ༣༤༢༽འབྲས་སྤུང་དང་འོལ་དགའ་སོགས་སུ་ཡང་ཕེབས། ཉང་སྟོད་དུ་བློ་གསལ་མང་པོའི་དོན་མཛད་དོ། ༈ ཐམས་ཅད་མཁྱེན་པ་དགེ་འདུན་རྒྱ་མཚོ་ནི། རྟ་ནག་རྡོ་རྗེ་གདན་དུ་ཀུན་དགའ་རྒྱལ་མཚན་པའི་སྲས་སུ་འཁྲུངས། དགུང་ལོ་བཅུ་པ་ལ་པཎ་ཆེན་ལུང་རིག་རྒྱ་མཚོར་གཙུག་ཕུད་པཡལ། མཚན་དགེ་འདུན་རྒྱ་མཚོ་ཞེས་བརྩལ། ལོ་དེ་ཉིད་ཀྱི་ནང་དུ་ཀུན་དགའ་བདེ་ལེགས་ཀྱི་དྲུང་དུ་བསྙེན་པར་རྫོགས། ཚིགས་སྔ་ཕྱིའི་མཁན་སློབ་རྣམས་དང༌། པཎ་ཆེན་ནོར་བཟང་རྒྱ་མཚོ། ཡབ་ཀུན་དགའ་རྒྱལ་བ། པཎ་ཆེན་ཡེ་ཤེས་རྩེ་མོ། ཐོན་ཡོན་་་་་སོགས་བཤེས་གཉེན་མང་བསྟེན་ཏེ། མདོ་སྔགས་རིག་གནས་དང་བཅས་པའི་གཞུང་ལུགས་རབ་བྱམས་ལ་སྦྱངས་པས་ཚིག་དོན་མཐའ་དག་ཐུགས་སུ་ཆུད། རྒྱལ་མེ་ཏོག་ཐང་གི་ཆོས་གྲྭ་བཏབ། སེར་འབྲས་བཀྲ་ཤིས་ལྷུན་པོ་རྣམས་ ༣༤༣༽ཀྱི་ཁྲིར་ཕེབས་ནས་འཆད་རྩོད་བརྩོམ་གསུམ་གྱི་བྱ་བས་གདུལ་བྱ་བསྐྱངས། དགུང་ལོ་རེ་བརྒྱད་ས་ཆུ་སྟག་ནག་ཟླའི་ཚེས་བརྒྱད་ལ་དག་པའི་ཞིང་དུ་གཤེགས་སོ། ༈ བདེ་བ་ཅན་པ་དགེ་ལེགས་དཔལ་བཟང་ནི། ཡུལ་འོལ་དགའ་གྱང་གསར་དུ་ཤིང་གླང་ལ་འཁྲུངས། ཐམས་ཅད་མཁྱེན་པ་དགེ་འདུན་རྒྱ་མཚོ་ལས་རབ་ཏུ་བྱུང་ཞིང་བསྙེན་པར་རྫོགས།

བསམ་གཏན་གླིང༌། སེར་ར་སྨད། རྒྱུད་སྟོད་སྨད་རྣམས་སུ་གཞུང་ལུགས་རབ་འབྱམས་ལ་སྦྱངས། རྒྱུད་སྟོད་དང་ཤར་རྩེའི་གདན་ས་མཛད་ནས་དགུང་ལོ་ང་བཞི་པ་ལ་དགའ་ལྡན་ཁྲིར་ཕེབས་ཐམས་ཅད་མཁྱེན་པ་བསོད་ནམས་རྒྱ་མཚོའི་བསྙེན་རྫོགས་བཞེས་པའི་མཁན་པོ་ཡང་ཡིན། དྲུག་བཅུ་པ་ལ་བདེ་བ་ཅན་དུ་ཟུར་བཞུགས་མཛད་རེ་གསུམ་པ་ལ་སྐུ་གཤེགས་སོ། ༈ རྒྱལ་ཁང་རྩེ་པ་ ༣༤༤༽དཔལ་འབྱོར་རྒྱ་མཚོ་ནི། ཡུལ་སྟོད་ལུང་རམ་པའི་གད་པ་ཁར་མེ་ཁྱི་ལ་འཁྲུངས། བདེ་བ་ཅན་པ་ལས་རབ་ཏུ་བྱུང་ཞིང་བསྙེན་པར་རྫོགས། སྐྱོར་མོ་ལུང༌། ར་བ་སྟོད། རྒྱུད་སྟོད་སྨད་རྣམས་ཀྱི་གྲྭ་པར་གཞུང་ལུགས་ལ་སྦྱངས་པས་འཇིགས་པ་མེད་པའི་སྤོབས་པ་ཐོབ། ར་བ་སྟོད་ཀྱི་འཆད་ཉན་རྒྱུད་སྟོད་དང་ཤར་རྩེ་སྦྲེལ་བའི་བླ་མ་མཛད། ང་དབུ་པ་ལ་དགའ་ལྡན་གྱི་ཁྲིར་ཕེབས་རེ་བཞི་པ་ལ་རྒྱལ་ཁག་རྩིར་ཟུར་བཞུགས་མཛད་དེ་འཕྲིས་རྣམ་པར་དཀར་བའི་ངང་ནས་དགུང་ལོ་དོན་བཞིན་པ་ལ་གཤེས་སོ། ༈ འཇམ་དབྱངས་དཀོན་མཆོག་ཆོས་འཕེལ་ནི། གྲ་བྱམས་པ་གླིང་གི་དགོན་གཞལོ་དུ་ཆུ་བྱ་ལ་འཁྲུངས། ཆུང་ངུ་ནས་དྭགས་པོ་གྲྭ་ཚང་དུ་གསན་སྦྱོངས་ལ་ཕེབས། དྭགས་པོ་གྲྭ་ཚང་གི་སློབ་དཔོན་བློ་བཟང་ཆོས་འཕེལ་ལས་རབ་ཏུ་བྱུང་མཚན་དཀོན་མཆོག་ཆོས་ ༣༤༥༽འཕེལ་དུ་བཏགས། དེ་རྗེས་ར་བ་སྟོད་དང་རྒྱུད་སོགས་ཀློག་པའི་གྲྭ་ས་མང་པོར་བྱོན་ཏེ་མཁས་ཉན་མཛད་པས་གཞུང་ལུགས་རབ་འབྱམས་སྨྲ་བའི་དབང་ཕྱུག་ཏུ་གྱུར། དགུང་ལོ་ཉི་ཤུ་རྩ་བཞི་པ་ལ་རྒྱལ་ཁང་རྩེ་ལས་བསྙེན་པར་རྫོགས། ར་བ་སྟོད་དང་རྒྱུད་སྟོད། བློ་གསལ་གླིང་རྣམས་ཀྱི་འཆད་ཉན། གསང་ཕུར་གླིང་སྨད་ཀྱི་ཁྲི་ཤ་རྩེ་དང་དགའ་ལྡན་གྱི་ཁྲི་རྣམས་སུ་ཕེབས། རྗེ་ཐམས་ཅད་མཁྱེན་པ་རྒྱལ་མཆོག་ལྔ་པས་མཚན་ཉིད་ཀྱི་གཞུང་ལུགས་རྣམས་གསན་ནས་ཏི་ཤྲིར་བཀུར། འཆད་མཁས་ཤིག་ཐུགས་དགོངས་བཟང་བས་ཞལ་སློབ་དགེ་བཤེས་མང་དུ་ཐོན། དགུང་ལོ་དོན་བཞི་པ་དབུར་སྟོད་གསང་སྔགས་མཁར་དུ་མེ་ཁྱི་ལ་སྐུ་གཤེགས་སོ།

༈ ་་་་་་མཆོག་བསྟན་འཛིན་ནི། ཆུ་མོ་ཕག་གི་ལོ་དབུ་རུ་ཁ་རག་ཏུ་འཁྲུངས། ༣༤༦༽འཇམ་དབྱངས་བླ་མ་དཀོན་མཆོག་ཆོས་འཕེལ་ལས་རབ་ཏུ་བྱུང་ཞིང་བསྙེན་པར་རྫོགས། སྐུ་ན་ཕྲ་མོ་གྲྭ་པར་བཞུགས་དུས་ནས་བཅས་པ་དང་རང་བཞིན་གྱི་ཁ་ན་མཐོ་བ་དུས་དབང་གིས་འབྱུང་ཉེ་བ་རྣམས་ཀྱིས་ཀྱང་མ་གོས་པས་བཙུན་གཅིག་མར་གྲགས། ར་བ་དང་བློ་གསལ་གླིང་སོགས་སུ་ཕེབས་ནས་མཚན་ཉིད་ཀྱི་གཞུང་ལུགས་རྣམས་ལ་མཁས་པར་སྦྱངས། རྗེ་རྒྱལ་མཆོག་ལྔ་པ་དང་རང་གི་མཁན་པོ་ཁྲི་རིན་པོ་ཆེ་སོགས་བཤེས་གཉེན་དུ་མ་ལས་གཞུང་གདམས་ངག་མ་ལུས་པ་གསར་ནས་ཐུགས་སུ་ཆུད་པར་མཛད། གཉལ་སྡེ་དྲུག་གི་མཁན་པོ་ལོ་བཅོ་ལྔ་བསྐོར་དང༌། དེ་རྗེས་ཉང་སྟོད་དཔལ་འཁོར་བདེ་ཆེན་གྱི་མཁན་པོར་ཕེབས་ནས་གྲུབ་མཐའི་ཕྱོགས་ཆ་དང་བྲལ་བར་ཡུན་རིང་དུ་བསྐྱངས་པས་ས་ཞལ་དགེ་གསུམ་གྱི་གྲ་པ་ཐམས་ཅད་ཀྱིས་སྤྱི་མི་ལྟར་བཀུར་ ༣༤༧༽ཞིང་མངགས། དེ་ནས་གདན་ས་ཡར་སྟོད་པ་ངག་དབང་ཕྲིན་ལས་ལ་གཏད་དེ་གསང་སྔགས་མཁར་དུ་ལོ་ཤས་ཐུགས་དམ་ལ་བཞུགས་ནས་དགུང་ལོ་རེ་གཉིས་པ་ཤིང་པོ་བྱི་བ་ལ་སྐུ་གཤིགས་སོ། ༈ ་་་་་་་་་ མཚན་་་་་་་་ ་་་་་་་་་་་་་་་་་་་ མཆོག་གི་དངོས་གྲུབ་བསྙེས་པ་ཡེ་ཤེས་ཀྱི་སྐུ་ཅན་རྗེ་བཙུན་ཐམས་ཅད་མཁྱེན་པ་གཏེར་ཆེན་ཆོས་ཀྱི་རྒྱལ་པོ་དང༌། སྡོམ་བརྩོན་མཁས་པ་ཆེན་པོ་རྒྱལ་སྲས་བསྟན་པའི་ཉི་མ་གཉིས་ཀྱི་རིགས་ཀྱི་གཅུང་དུ་གྲྭ་དར་རྒྱས་ཆོས་སྡིང་སུ་མེ་རྟ་ལ་འཁྲུངས། གཅེན་རྣམས་གཉིས་ཀྱི་བཀའ་དྲིན་གྱིས་ཆུང་ངུ་ནས་རྒྱལ་བའི་བསྟན་པ་ལ་ཞུགས་རིག་པའི་གནས་ལྔ་ལ་མཁས་པའི་ཕུལ་དུ་ཕྱིན། དགུང་ལོ་ཉི་ཤུ་རྩ་བདུན་པ་ལྕགས་ཕོ་སྤྲེའུའི་ལོ་དཔྱིད་འབྲིང་ནག་ཟླའི་ཡར་ངོའི་ཚེས་བཅུ་གསུམ་གྱི་ཕྱི་དྲོའི་ཉི་མ་ ༣༤༨༽བརྒྱད་ཆ་ལུས་པ་གྲིབ་ཚོད་སྐྱེས་བུ་གཅིག་དང་རྐང་པ་གཉིས་ཀྱི་དུས་སུ། མཁན་སློབ་བསྒྲགས་མ་མཁན་ཆེན་དཀོན་མཆོག་བསྟན་འཛིན། གསང་སྟོན་རབ་འབྱམས་པ་བློ་བཟང་སྐྱེས་མཆོག

དུས་གོ་བ་རབ་འབྱམས་པ་ཕུན་ཚོགས་ལེགས་འབྱོར། གྲོགས་དན་དགེ་སློང་བློ་བཟང་དཀུན་དགའ། ཁ་སྐོངས་པ་དགེ་སློག་ངག་དབང་ཆོས་འཛིན་སྡེ་དད་པའི་དགེ་འདུན་གྲངས་ཚང་བའི་དབུས་སུ་རང་བྱུང་འཕགས་པའི་གཙུག་ལག་ཁང་ཆེན་པོ་པོ་ཏ་ལར་ཚིགས་གསུམ་དུས་གཅིག་ལ་བར་མ་ཆད་པའི་ཆོ་གས་བསྙེན་པར་རྫོགས། སྔོན་ནས་འདུལ་བའི་བརྡ་ཆད་དང་ལག་ལེན་གཅེན་རྒྱལ་བའི་སྲས་པོ་དང་གུང་ཐང་པཎ་ཆེན་གཉིས་ལས་མཁྱེན་པར་མཛད་ཅིང༌། བསྙེན་པར་རྫོགས་པའི་ཕྱི་ལོ་དེ་ལ། ལུང་མང་པོ་གྲུབ་རྡོ་རྗེ་ལ་འདུལ་བ་ལུང་སྡེ་བཞི་ཕྲན་འགའ་དང་བཅས་པ། གཞུང་ལུགས་རབ་འབྱམས་སྨྲ་བ་སངས་རྒྱས་ ༣༤༩༽ཆོས་དར་ལ་མདོ་རྩལ་དང་ལུང་རིག་གཏེར་མཛོད་སྡོམ་བརྩོན་ཀུན་དགའ་དར་རྒྱས་ལ་མེ་ཏོག་ཕྲེང་རྒྱུས་དང་སུམ་བརྒྱ་པ་རྩ་འགྲེལ། རིག་འཛིན་ཆེན་པོ་པདྨ་འཕྲིན་ལས་ལས་ཀུན་མཁྱེན་བུའི་ལས་ཆོག་སོགས་གསན་ཏེ་མཁས་པ་ཆེན་པོར་གྱུར་ཏེ་མདོ་སྔགས་རིགས་གནས་དང་བཅས་པ་ལ་བསྟན་བཅོས་མཐའ་ཡས་པ་མཛད་དོ། དེ་སང་གངས་ཅན་བོད་ཀྱི་ཡུལ་འདིར་འདུལ་བ་འཛིན་པ་ཐམས་ཅད་སྡེ་པ་གཞི་ཐམས་ཅད་ཡོད་པ་སྨྲ་བའི་ལུགས་གཅིག་པོ་ཡིན་ཞིང༌། དེ་ལྟ་ནའང་སྒོམ་རྒྱུན་རིམ་པ་གསུམ་བྱུང་བ་སྟེ། སྔར་སྨོས་པ་རྣམས་མཁན་ཆེན་ཞི་བ་མཆོའི་སྡོམ་རྒྱུན་བསྟན་པའི་ཉི་མ་བླ་ཆེན་པོ་ལ་རྒྱུད་པ་སྨད་འདུལ་བའི་ལུགས་སོ། རིམ་པ་གཉིས་པ་ནི། ཤར་ཕྱོགས་ཀྱི་པཎྜི་ཏ་དྷརྨཱ་པཱ་ལ་ནས། པཱ་དྷུ་པཱ་ལ། པྲཛྙཱ་པཱ་ལ། གུ་ཎ་པཱ་ལ་སྟེ་པཱ་ལ་རྣམས་གསུམ་སོགས་ལས་བརྒྱུད་ ༣༥༠༽པ་སྟོད་འདུལ་བའི་ལུགས་ཏེ་དེའི་རྒྱུན་ད་ལྟ་ཡོད་པར་མི་སྣང་ངོ༌། རིམ་པ་གསུམ་པ་ནི། ཁ་ཆེ་པཎྜི་ཏ་ཤཱཀྱ་ཤྲཱི་ནས་བྱང་རྡོར་སག་གསུམ་ལ་བརྒྱུད་པ་ཁ་ཆེའི་ལུགས་ཏེ། ཁྲོ་བུ་ལོ་ཙཱ་བས་ཤིང་ཕོ་བྱི་བའི་ལོར་ཁ་ཆེ་པཎ་ཆེན་བོད་དུ་སྤྱན་དྲངས་ནས། ཆུ་མོ་བྱའི་བར་ལོ་བཅུ་བཞུགས་ཏེ། དབུས་གཙང་ཐམས་ཅད་ཆོས་ཀྱི་འཕྲིན་ལས་བསྐྱངས། ཁྲོ་ཕུར་བྱམས་པའི་སྐུ་བརྙན་གྱི་རྟེན་ཁྱད་པར་ཅན་བཞེངས་རབ་ཏུ་གནས་པ་སོགས་མཛད།

ཤིང་ཕོ་ཁྱིའི་ལོ་ལ་བོད་ནས་ཁ་ཆེར་ཕེབས་ཏེ་ལོ་བཅུ་གཉིས་གཞན་དོན་མཛད། དགུང་ལོ་དུག་བཅུ་རྩ་དགུ་པ་ཤིང་མོ་བྱ་ལ་ཞི་བར་གཤེགས་སོ། པཎ་ཆེན་དེ་ནིད་ཀྱིས་ཆུ་ཤུལ་དཀྲོག་མ་དགོན་པར་མི་བཅུ་གཅིག་བསྙེན་པར་རྫོགས་པའི་ནང་ནས་ལྷོ་བྲག་པ་བྱང་ཆུབ་དཔལ་བ་དང༌། གཙང་པ་དཔལ་བ་གཉིས་མཁན་པོའི་གཙོ་བོར་གྱུར། བྱང་ཆུབ་དཔའ་ཡིས་དགེ་འདུན་སྒང་དང༌། རྡོ་རྗེ་དཔལ་གྱིས་སྙེ་མོ་ཚལ་མིག་གཙུགས། དེ་ ༣༥༡༽གཉིས་ཀྱི་སློབ་མ་དབུ་མཛད་བསོད་ནམས་དང༌། དཀོན་མཆོག་རྒྱལ་མཚན་གཉིས་བྱུང་སྟེ། དཀོན་མཆོག་རྒྱལ་མཚན་གྱིས་བྱི་རྫིང་ཚོགས་པ་གཙུག དབུ་མཛད་བསོད་ནམས་ཀྱིས་ཆོས་ལུང་ཚོགས་པ་གཙུགས་ཏེ་ཚོགས་སྡེ་བཞིར་གྲགས། དེ་རྣམས་ལས་འཕེལ་ཏེ་པཎ་ཆེན་སྡོམ་རྒྱུན་ད་ལྟའི་བར་རྒྱུན་མ་ཆད་པ་འདིའོ། དེའི་སྡོམ་རྒྱུན་འཛིན་པ་རྗེ་བཙུན་འཇམ་དབྱངས་ཀྱི་སྤྲུལ་པ་ཤར་གཙོང་ཁ་པ་བློ་བཟང་གྲགས་པའི་དཔལ་ཏེ། སྔོན་བཅོམ་ལྡན་འདས་ཀྱི་ཉན་ཐོས་ཆེན་པོ་འདུལ་བ་འཛིན་པའི་མཆོག་ཉེ་བར་འཁོར་དུ་གྱུར་པ་དང༌། དེ་རྗེས་པཎྜི་ཏ་མང་པོར་སྐུའི་སྐྱེ་བ་བཟུང་ནས་འཕགས་ཡུལ་དུ་བསྟན་པ་གསལ་བར་མཛད་པ་དང༌། བོད་འདིར་མདོ་ཁམས་སྟོད་སྨད་གཉིས་ལས་སྨད་གཙོང་ཁའི་ཡུལ་གྲུར་མལ་གྱི་རིགས་དཔའ་ཞིང་བརྟུལ་ཕོད་པ་དཀར་ཕྱོགས་ལ་དགའ་བའི་ཡབ་ད་ར་ ༣༥༢༽ཁ་ཆེ་ཀླུ་འབུམ་དགེ་ཞེས་བྱ་བ་དང༌། ཡུམ་ཨ་ཆོས་ཞེས་བྱ་བའི་རིགས་རྒྱུས་ཕུན་སུམ་ཚོགས་པའི་སྲས་སུ་སྟོན་པ་མྱ་ངན་ལས་འདས་ནས་ལོ་ཉིས་སྟོང་ཆིག་བརྒྱ་དགུ་བཅུ་འདས་པར་རབ་བྱུང་དྲུག་པའི་མེ་བྱ་ལོར་སྐུ་བལྟམས། དགུང་ལོ་གསུམ་པར་ཀརྨ་རོལ་པའི་རྡོ་རྗེས་དགེ་བསྙེན་གྱི་སྡོམ་པ་ཞེས་མཚན་ཀུན་དགའ་སྙིང་པོར་གསོལ། དགུང་ལོ་བདུན་པའི་སྟེང་ཆོས་རྗེ་དོན་འགྲུབ་རིན་ཆེན་པའི་དྲུང་དུ་དགེ་ཚུལ་གྱི་སྡོམ་པ་བཞེས་མཚན་བློ་བཟང་གྲགས་པའི་དཔལ་དུ་གསོལ། འཇིག་བྱེད་དང་བདེ་མཆོག་སོགས་ཀྱི་དཀྱིལ་འཁོར་དུ་བཅུག་སྟེ་རྡོ་རྗེ་ཐེག་པའི་སྒོར་སྨིན་པར་མཛད།

དགུང་ལོ་བཅུ་དྲུག་པ་ལ་མདོ་ཁམས་ནས་བཏེག་སྟེ་དབུས་གཙང་དུ་ཕེབས། འབྲི་ཁུང་དུ་སྤྱན་སྔ་དང༌། ས་སྐྱར་བླ་མ་དམ་པ་བསོད་ནམས་རྒྱལ་མཚན་དང༌། བོ་དོང་ཕྱོགས་ལས་རྣམ་རྒྱལ། རྣར་ཐང་མཁས་མཆོག་ལོ་ཙཱ་བ་དོན་བཟང༌། སྣར་ཐང་མཁན་པོ་ཀུན་དགའ་རྒྱལ་ ༣༥༣༽མཚན། སྐྱོར་ལུང་མཁན་པོ་བློ་གསལ། གདན་ས་ཐིལ་སྤྱན་སྔ་ཆོས་གྲགས་པ། ལྷོ་བྲག་གྲུབ་ཆེན་ལས་ཀྱི་རྡོ་རྗེ་སོགས་དེ་དུས་ཀྱི་མཁས་གྲུབ་ཡོད་དོ་ཅོག་ལ་འདུལ་མངོན་ཕར་ཚད་དབུ་མ་སོགས་དང༌། ས་སྙིང་དགས་ཤངས། གསར་མའི་ཆོས་སྐོར་རགས་རིམ་རྣམས་གསན་སྦྱོངས་མཛད། ཁྱད་པར་དུའང་ཆོས་རྗེ་དོན་འགྲུབ་རིན་ཆེན་པ་དང༌། རིང་མོ་མདའ་བ་གཞོན་ནུ་བློ་གྲོས་གཉིས་གཙོ་བོར་བརྟེན་ནས་དབུ་ཚད་འདུལ་མངོན་སོགས་དཔྱིས་ཕྱིན་པའི་གསན་པ་མཛད་པས་མཁས་པའི་ཕུལ་དུ་གྱུར། ཡར་ཀླུངས་ཚོགས་པའི་མཁན་པོ་བཀའ་བཞི་ས་ཚུལ་རིན་པས་མཁན་པོ་དང༌། བྱི་རྫིང་ཚོགས་པའི་མཁན་པོ་ཤར་མགོན་པས་སློབ་དཔོན། བྱི་རྫིང་པའི་དབུ་མཛད་བསོད་ནམས་རྡོ་རྗེས་གསང་སྟོན། ཚོགས་པ་གཉིས་ཀྱི་ཁ་སྐོང་དང་བཅས་དད་པའི་དགེ་འདུན་གྲངས་ཚང་བའི་དབུས་སུ་བསྙེན་པར་རྫོགས་ ༣༥༤༽པར་མཛད་ནས་འཆད་རྩོད་རྩོམ་གསུམ་གྱི་བསྟན་པ་གསལ་བར་མཛད་ནས་བཀའ་རྩོམ་ཡང་གསུང་འབུམ་པོད་ཆེན་བཅོ་བརྒྱད་ཙམ་བཞུགས་པར་གྲགས། དགུང་ལོ་ང་གསུམ་པར་རྒྱལ་བསྟན་དར་རྒྱས་ཀྱི་ཆེད་དང་རིགས་དྲུག་གི་འགྲོ་བ་རྣམས་བདེ་བ་ཅན་དུ་འདྲེན་པའི་དམིག་ཕུག་ཏེ་དགེ་འདུན་ཁྲིར་ཉེ་བར་བསྙེན་བཀུར་གྱིས་ལྷ་ས་སྨོན་ལམ་ཆེན་པོ་ཇི་སྲིད་བར་་་་་པར་མཛད། བུ་སློབ་འཁོར་ཚོགས་རྣམས་ཀྱིས་གསོལ་བ་བཏབ་པ་ལྟར་དགོན་གནས་ཞིག་འདིང་བར་དགོས། གྲུབ་ཆེན་ལས་ཀྱི་རྡོ་རྗེ་ལ་ལུང་བསྟན་ཞུས་པར། བདག་གི་ཡི་དམ་ལ་ཞུའོ་གསུངས། དབང་བསྐུར་རི་ཡི་ལྡེབས་དག་ཏུ། བཙུན་མོ་སྡིངས་ཀྱི་ངོས་ཕྱོགས་སུ། དགེ་འདུན་དཔག་མེད་འདུ་བར་འགྱུར། རི་ནི་གང་ཡིན་འཇམ་དཔལ་མཆེད། དབུས་གཙང་མདོ་ཁམས་རྒྱ་ཡུལ་གྱི།

མཆོད་གནས་དམ་པ་ཚོགས་གསོག་རྟེན། མངའ་རིས་བྱང་ཁམས་ཀུན་གྱི་སྐྱབས་ ༣༥༥༽ཕྱོགས་བཅུར་སྡེ་དགོན་རྒྱས་པ་འབྱུང༌། ཞེས་གསུང་བ་འདུག་སྟེ། དགོན་པའི་མིང་ལ་རྟེན་འབྲེལ་གྱི་སྒྲ་དོན་ཡོད་པས། ཁྱེད་རང་འདི་ནས་དགའ་ལྡན་དུ་བྱམས་པའི་དྲུང་དུ་འབྱོན་ཞིང་དེར་བཞུགས་པས་དགོན་མིང་ཡང་དགའ་ལྡན་ལ་གྲས་པ་བཏགས་ན་ཁྱེད་རང་བཞུགས་པ་དང་འདྲ་བའི་རྟེན་འབྲེལ་ཡོད། ཅེས་གསུངས་པ་ལྟར་སྨོན་ལམ་གྲོལ་ནས་ཞབས་ཀྱིས་བཅགས་ཏེ་འབྲོག་དགའ་ལྡན་རྣམ་པར་རྒྱལ་བའི་གླིང་གི་ས་གཞི་བརྟག་པ་སོགས་འདུལ་བ་དང་གཙུག་ལག་ཁང་གི་དོན་ལྟར་ས་གླང་ལོ་བཏབ། བདེ་མཆོག་རྡོར་དབྱིངས་སོགས་ཀྱི་དཀྱིལ་འཁོར་བློས་བསླངས་རྣམས་རིན་པོ་ཆེ་འབའ་ཞིག་ལ་བཞེངས་ནས་སྒྲུབ་པའི་མཆོད་པའང་གཙུགས། དེ་ལྟར་ཆོས་ཀྱི་འཕྲིན་ལས་རྒྱ་ཆེར་བསྐྱངས་ནས་རེ་ཞིག་ཞིང་འདིའི་གདུལ་བྱའི་སྐལ་བ་རྫོགས་པར་གཟིགས་ཏེ་ང་གོང་ནས་ཐམས་ཅད་མཁྱེན་པ་དགེ་ ༣༥༦༽འདུན་གྲུབ་པ་དང་བཀྲ་ཤིས་རྡོ་ཁར་འཇལ་དུས་དགྱེས་པའི་མཛུམ་མདངས་དང་བཅས་ན་བཟའ་ཐང་གོས་བཞེས་འཕྲོར་གནང་སྟེ་དོན་གྱིས་བསྟན་པ་ཡོངས་སུ་གཏད། རྒྱལ་ཚབ་དར་མ་རིན་ཆེན་ལ་ནམ་བཟའ་པཎ་ཞུ་དང་བེར་ཐུལ་ཞིག་གཏད་དེ་དོན་གྱི་གདན་སར་བགོ་བར་མཛད་ནས་དགུང་ལོ་རེ་གཉིས་པ་ས་ཕག་སྨིན་དྲུག་ཟླ་བའམ་འདུལ་བའི་མགོ་ཟླ་དགུན་ཟླ་ར་བ་ཧོར་ཟླ་བཅུ་པའི་མར་ངོའི་མཁའ་འགྲོ་འདུ་བའི་དུས་བཟང་ཉེར་ལྔ་ལ་གཟུགས་སྐུའི་བཀོད་པ་བསྡུས་ནས་དགའ་ལྡན་དག་པའི་ཞིང་དུ་གཤེགས་སོ། ཕྱི་ནང་ཐམས་ཅད་མར་མེའི་རྒྱུན་བཟང་པོས་གཏམས་པའི་ལྔ་མཆོད་ཆེན་མོའི་དུས་མཆོད་ཀྱང་གཙུག སྐུ་གདུང་རིམ་པོར་དངུལ་གྱི་མཆོད་རྟེན་བུམ་པའི་ནང་དུ་བཞུགས་སུ་གསོལ་བའི་དངུལ་གདུང་མཐོང་བ་དོན་ལྡན་དུ་གྲགས་སོ། རྗེ་འདི་ཉིད་ཀྱི་སྲས་ཀྱི་མཐུ་བོར་གྱུར་པ། པཎ་ཆེན་དགེ་ ༣༥༧༽འདུན་གྲུབ་པ། རྒྱལ་ཚབ་རིན་པོ་ཆེ། མཁས་གྲུབ་དགེ་ལེགས་དཔལ་བ་དང་གསུམ་མོ།

༈ གདན་པས་གཉིས་པ་རྒྱལ་ཚབ་རིན་པོ་ཆེ་ནི། གཙང་སྟོད་དུ་ཤིང་འབྲུག་ལ་འཁྲུངས། དགུང་ལོ་དྲུག་བཅུ་པར་དགའ་ལྡན་གྱི་ཁྲིར་ཕེབས། ཆོས་འཁོར་དཔག་མེད་སྐོར་ཞིང་བསྟན་བཅོས་ཀྱང་མཐའ་ཡས་པར་སྣང༌། དགུང་ལོ་རེ་དགུ་པ་ཆུ་ཁྱི་ལོར་གཤེགས། གདུང་རུས་དང་རིང་བསྲེལ་སོགས་ནང་དུ་བཞུགས་པའི་དངུལ་གདུང་རྣམ་རྒྱལ་མཆོད་རྟེན་དངུལ་གདུང་ཆེན་མོའི་གཡས་སུ་བཞུགས། ༈ གསུམ་པ་མཁས་གྲུབ་དགེ་ལེགས་་་་་་་ དཔལ་་་་་ གཙང་སྟོད་མདོག་གཞུང་དུ་ཤིང་གླང་ལ་འཁྲུངས། ཞེས་བདུན་པར་དགའ་ལྡན་ཁྲིར་ཕེབས། ལོ་བརྒྱད་ཀྱི་བར་བསྟན་པའི་བྱ་བ་མཐའ་ཡས་པ་མཛད། བསྟན་བཅོས་ཀྱང་མང་བར་སྣང༌། ང་བཞི་པ་ས་རྟ་ལ་གཤེགས་སོ། གདུང་ཞུགས་ ༣༥༨༽སུ་ཕུལ་བའི་གདུང་རུས་སོགས་ནང་རྟེན་དུ་བཞུགས་པའི་རྣམ་རྒྱལ་མཆོད་རྟེན་རིན་ཆེན་གཉིས་པ་ལས་གྲུབ་པ་གཙོ་བོའི་གཡོན་དུ་བཞུགས་སོ། བཞི་པ་ཆོས་རྗེ་ཞྭ་ལུངས་ལེགས་པ་རྒྱལ་མཚན་གཙང་དུ་ཤིག་ཡོས་ལ་འཁྲུངས། རེ་བཞི་པ་ས་རྟ་ལ་དགའ་ལྡན་གྱི་ཁྲིར་ཕེབས། དོན་དྲུག་པ་ལྕགས་རྟར་གཤེགས་དངུལ་གདུང་རྣམ་རྒྱལ་མཆོད་རྟེན་གཙོ་བོའི་གཡས་གསུམ་པར་བཞུགས། ༈ ལྔ་པ་ཆོས་རྗེ་བློ་གྲོས་ཆོས་སྐྱོང་གཙང་གཡག་སྡེར་ས་སྦྲུལ་ལ་འཁྲུངས། རེ་གཉིས་པ་ལྕགས་རྟ་ལ་ཁྲིར་ཕེབས། དོན་ལྔ་པ་ཆུ་ལུགས་ལ་གཤེགས་སོ། ༈ དྲུག་པ་་་་་་ཆོས་རྗེ་ཆོས་ཀྱི་རྒྱལ་མཚན། མཁས་དྲུག་རྗེའི་གཅུང་པོར་ཆུ་རྟར་འཁྲུངས། རེ་གཉིས་པ་ཆུ་ལུག་ཁྲིར་ཕེབས། དོན་གཉིས་པ་ཆུ་སྦྲུལ་ལ་གཤེགས། དངུལ་གདུང་རྣམ་རྒྱལ་མཆོད་རྟེན་གཙོ་བོའི་ཡོན་གཉིས་པར་བཞུགས། ༣༥༩༽བདུན་པ་མཁས་མཆོག་བློ་གྲོས་བརྟན་པ་གཙང་གི་ཤགས་མགྲོན་ཁང་དུ་ཆུ་རྟར་འཁྲུངས། རེ་བདུན་པ་ལྕགས་ཁྱིར་ཁྲིར་ཕེབས། དེའི་ཕྱི་ལོ་འབྲས་སྤུངས་ཀྱི་ཁྲི་ཡང་བསྒྲགས། དོན་བདུན་ལ་གཤེགས། དབེན་འདུ་མས་མཆོད་རྟེན་གཙོ་བོའི་གཡོན་བཞི་པར་འཁོད་དོ། ༈ བརྒྱད་པ་སྨོན་ལམ་དཔལ་བ་གཡས་རུ་བྱང་དུ་ཤིང་རྟར་འཁྲུངས།

དོན་གཉིས་པ་ཆུ་སྦྲུལ་ལ་ཁྲིར་ཕེབས། དོན་བརྒྱད་པ་ལྕགས་ཕག་ལ་གཤེགས། འདི་ཡན་བདུན་པོར་འཇམ་དབྱངས་གཙང་པ་བདུན་བརྒྱུད་ཅེས་གྲགས་སོ། དེ་ནས་དགུ་པ་བློ་བཟང་ཉི་མ། བཅུ་པ་ཆོས་རྗེ་ཡེ་ཤེས་བཟང་པོ། བཅུ་གཅིག་པ་འདར་སྟོན་བློ་བཟང་གྲགས་པ། བཅུ་གཉིས་པ་འཇམ་དབྱངས་ཤེས་རབ་ལེགས་པའི་བློ་གྲོས། བཅུ་གསུམ་པ་ཆོས་རྗེ་ཆོས་ཀྱི་བཤེས་གཉེན། བཅུ་བཞི་པ་ཆོས་རྗེ་རིན་ཆེན་འོད་ཟེར། བཅོ་ལྔ་པ་པཎ་ཆེན་བསོད་ནམས་གྲགས་པ། བཅུ་དྲུག་ ༣༦༠༽པ་ཆོས་རྗེ་ཆོས་སྐྱོང་རྒྱ་མཚོ། བཅུ་བདུན་པ་ཆོས་རྗེ་རྡོ་རྗེ་བཟང་པོ། བཅོ་བརྒྱད་པ་ཆོས་རྗེ་རྒྱལ་མཚན་བཟང་པོ། བཅུ་དགུ་པ་ཆོས་རྗེ་ངག་དབང་ཆོས་གྲགས། ཉི་ཤུ་པ་ཆོས་རྗེ་ཆོས་གྲགས་བཟང་པོ། ཉེར་གཅིག་པ་དགེ་ལེགས་དཔལ་བཟང༌། ཉེར་གཉིས་པ་དགེ་འདུན་བསྟན་པ་དར་རྒྱས། ཉེར་གསུམ་པ་ཆོས་རྗེ་ཚེ་བརྟན་རྒྱ་མཚོ། ཉེར་བཞི་པ་བྱམས་པ་རྒྱ་མཚོ། ཉེར་ལྔ་པ་ཆོས་རྗེ་དཔལ་འབྱོར་རྒྱ་མཚོ། ཉེར་དྲུག་པ་ཆོས་རྗེ་དམ་ཆོས་དཔལ་འབར། ཉེར་བདུན་པ་སངས་རྒྱས་རིན་ཆེན། ཉེར་བརྒྱད་པ་ཆོས་རྗེ་དགེ་འདུན་རྒྱལ་མཚན། ཉེར་དགུ་པ་ཆོས་རྗེ་བཤེས་གཉེན་གྲགས་པ། སུམ་བཅུ་པ་ཆོས་རྗེ་བློ་གྲོས་རྒྱ་མཚོ། སོ་གཅིག་པ་ཆོས་རྗེ་དམ་ཆོས་དཔལ། སོ་གཉིས་པ་ཆོས་རྗེ་ཚུལ་ཁྲིམས་ཆོས་འཕེལ། སོ་གསུམ་པ་ཆོས་རྗེ་གྲགས་པ་རྒྱ་མཚོ། སོ་བཞི་པ་ཆོས་རྗེ་ངག་དབང་ཆོས་ཀྱི་རྒྱལ་མཚན་ སོ་ལྔ་པ་ཆོས་རྗེ་འཇམ་ ༣༦༡༽དབྱངས་དཀོན་མཆོག་ཆོས་འཕེལ། སོ་དྲུག་པ་ཀོང་པོ་བསྟན་འཛིན་ལེགས་བཤད། སོ་བདུན་པ་ཆོས་རྗེ་དགེ་འདུན་རིན་ཆེན། སོ་བརྒྱད་པ་ཆོས་རྗེ་བསྟན་པ་རྒྱལ་མཚན། སོ་དགུ་པ་དཀོན་མཆོག་ཆོས་བཟང༌། བཞི་བཅུ་པ་དཔལ་ལྡན་རྒྱལ་མཚན། ཞེ་གཅིག་པ་བློ་བཟག་རྒྱལ་མཚན། ཞེ་གཉིས་པ་བློ་བཟང་དོན་ཡོད། ཞི་གསུམ་པ་བྱམས་པ་བཀྲ་ཤིས། ཞེ་བཞི་པ་བློ་གྲོས་རྒྱ་མཚོ། ཞེ་ལྔ་པ་ཅོ་ནི་འཇམ་དབྱངས་ཚུལ་ཁྲིམས་དར་རྒྱས། ཞེ་དྲུག་པ་བསམ་བློ་སྦྱིན་པ་རྒྱ་མཚོ།

ཞེ་བདུན་པ་ཆོས་རྗེ་བློ་བཟང་ཆོས་འཕེལ་རྣམས་སོ། ༈ ཆོས་གྲྭ་ཆེན་པོ་དཔལ་ལྡན་འབྲས་སྤུངས་ནི། རྗེའི་དངོས་སློབ་འཇམ་དབྱངས་ཆོས་རྗེ་བཀྲ་ཤིས་དཔལ་ ༣༦༢༽ལྡན་དུ་གྲགས་པ་དེ་ས་ལུག་བསམ་ཡས་སུ་འཁྲུངས། བརྩེ་ཐང་དུ་རབ་ཏུ་བྱུང་ཞིང་གྲལ་འཛིན་མཛད། སྨྱོས་རྒྱལ་བལྷ་ནང་གི་སྐྱེ་བར་མཁའ་འགྲོས་ལུང་བསྟན། སྐབས་ཞིག་གསུང་གི་རྒྱལ་པོ་དགྲ་ལྷ་སྐྱེས་གཅིག་དཔོན་བློན་གྱིས། ས་ཡུལ་བསྟན་ནས་འདིར་དགོན་པ་ཞིག་ཐོབ། ངས་བཙུན་པ་སྟོང་ཕྲག་ལྔ་སྟེར་ཟེར་བ་དང༌། དན་འབག་མདར་ལོངས་སྤྱོད་ཀྱི་ཆུ་ཡིན་ཟེར་རྫིང་བུ་མང་པོ་དག༌། གླང་ཆེན་རི་གདུང་དུ་འཇམ་མགོན་ཆོས་ཀྱི་རྒྱལ་པོ་བཞུགས་ཏེ་འདི་རྣམས་ཐོས་བསམ་གྱི་རྫིང་བུ་ཡིན་པས་འཐུང་གསུང་བ་སོགས་ཀྱི་གཟིགས་ལྟས་ཁྱད་པར་ཅན་བྱུང་བ་དང༌། འཇམ་མགོན་བླང་མས་ཀྱང་དགོན་སྟེ་ཞིག་གྱིས་གསུང་བ་དུས་འགྲིགས་པས། མེ་སྤྲེ་ལོར་བསིལ་ལྡན་གྱི་རྒྱན་གཅིག་འཕགས་ཡུལ་དཔལ་ལྡན་འབྲས་སྤུངས་དང་གཉིས་སུ་མེད་པའི་རིག་གྲོལ་གྱི་སྡེ་ཆེན་པོའི་རྨང་འདིང་བའི་ལྟོ་ཕྱིའི་ ༣༦༣༽ཐིག་སོགས་འཇམ་མགོན་བླ་མས་ཞལ་བཀོད་གནང་ཞིང༌། འགོག་པ་རི་ནས་གཏེར་དུ་བཞེས་པའི་མཆོད་དུ་ཁྱད་པར་ཙན་རྩལ་སྟེ། དགོན་མ་བས་བུ་ལྷག་པ་འོང་སོགས་ཀྱི་ལུང་བསྟན། གཙུག་ལག་ཁང་དབུས་མར་དུས་གསུམ་སངས་རྒྱས་ལ་ཉེ་སྲས་བརྒྱད་ཀྱིས་བསྐོར་བ་དང༌། རྗེ་སྐུ་ནང་གཟུངས་ཁྱད་པར་ཅན་སྤྲུལ་པའི་བཟོ་བོས་བཞེངས་པའི་སྐུ་རྒྱན་དང་ཞབས་སོགས་ས་ལ་མ་རེག་པར་བར་སྣང་ན་བཞུགས་པར་གྲགས་པ་རྗེ་ཉིད་ཀྱིས་རབ་གནས་མ་བོད་ཡུལ་དུ་འགྲན་ཟླ་དང་བྲལ་བའི་རྟེན་ཁྱད་པར་ཅན་མཆོད་པའི་སྤྲིན་གཏིབས་པ་དང་བཅས་བཞེངས། དེར་གྲྭ་ཚང་་་་་་་་་ བློ་གསལ་གླིང༌། ཐོས་བསམ་གླིག་ངམ་་་་་་་ ཤག་སྐོར་བ་དང་འདུལ་བ་པ། བདེ་ཡངས་པ། གསང་འཇིགས་གཙོར་སྟོན་གྱི་ཟབ་མོ་སྔགས་ཀྱི་ཐེག་པའི་དོན་ཉམས་སུ་ལེན་པའི་སྔགས་པ་གྲྭ་ཚང་སྟེ་ ༣༦༤༽བདུན་གཙུགས་པའི་སོ་སོར་སློབ་དཔོན་རེ་ཡང་བསྐོ་བཞག་མཛད་དོ།

གདན་ས་འདིའི་ཁྲི་ཐོགས་གཉིས་པ་དཔལ་ལྡན་སེངྒེ་གཙང་རོང་ཐོན་དུ་འཁྲུངས། གསུམ་པ་རིན་ཆེན་བྱང་ཆུབ་མདོ་ཁམས་སུ་འཁྲུངས། བཞི་པ་རྗེ་བློ་བཟང་ཉི་མ་གཙོང་ཁའི་ཡུལ་དུ་འཁྲུངས། ལྔ་པ་བློ་བཟང་གྲགས་པ་མདོ་སྨད་རོང་པོར་འཁྲུངས། དྲུག་པ་ཤཱཀཡ་རིན་ཆེན་ཕན་ཡུལ་དུ་འཁྲུངས། བདུན་པ་སྨོན་ལམ་དཔལ་ལེགས། བརྒྱད་པ་ལེགས་པ་ཆོས་འབྱོར་ཚལ་དུ་འཁྲུངས། དགུ་པ་མཁས་བཙུན་ཡོན་ཏན་རྒྱ་མཚོ་གཙང་སྨད་དུ་ཐོན་པའི་ཞལ་ངོར་འཁྲུངས། བཅུ་པ་ཐམས་ཅད་མཁྱེན་པ་དགེ་འདུན་རྒྱ་མཚོ་ནི། གཙང་རྟ་ནག་རྡོ་རྗེ་གདན་དུ་ཡབ་རྡོ་རྗེ་འཆང་ཀུན་དགའ་རྒྱལ་མཚན་པའི་སྲས་སུ་འཁྲུངས། རྗེ་དགེ་འདུན་གྲུབ་པའི་སྔོན་རབས་གསལ་བ་གསུངས། ས་སྦྲུལ་ལོར་བལ་ཡུལ་དཀར་མོ་ལྗོངས་སུས་ཆོས་འཁོར་རྒྱལ་མེ་ཏོག་ཐང་གི་ཆོས་གྲྭ་བཏབ་གཙུག་ལག་ཁང་རྟེན་བརྟེན་ ༣༦༥༽པར་བཅས་པ་བཞེངས། ཞེ་གསུམ་པར་འབྲས་སྤུངས་ཀྱི་ཁྲིར་ཕེབས། རེ་བརྒྱད་པ་ཆུ་སྟག་ལ་གཤེགས། བཅུ་གཅིག་པ་པཎ་ཆེན་བསོད་ནམས་གྲགས་པ། བཅུ་གཉིས་པ་ཐམས་མཁྱེན་པ་བསོད་ནམས་རྒྱ་མཚོ་ནི། སྟོང་ལུང་མདའ་རྩེ་དགའ་ཁང་གསར་དུ་འཁྲུངས། ས་ཕག་ཕན་བདེ་ལེགས་བཤད་གླིང་འཛུགས་པ་གནང༌། ཨལ་ཐན་ཆོས་ཀྱི་རྒྱལ་པོའི་ཚེ་སྒྲུབ་ལ་རྣམ་རྒྱལ་མ་གཙུག་པས་མིང་དེར་ཐོགས། ཨལ་ཐན་ཆོས་རྒྱལ་གྱི་དབུ་བླར་གྱུར་ཏེ། མི་རིགས་མི་གཅིག་པ་དུ་མའི་དབུས་སུ་ཡོ་བྱད་ཀྱི་དངོས་པོ་འགང་ཆེ་བ་དུ་མ་དང༌། ཏཱ་ལའི་བླ་མ་བཛྲ་དྷ་ར་ཞེས་ཁྱབ་བདག་རྡོ་རྗེ་འཆང་གིས་ལས་ཀ་ཕུལ། འཇངས་པ་ཐམ་རྒྱལ་པོས་སྦྱིན་བདག་མཛད་དེ། ཐུབ་བསྟན་བྱམས་ཆེན་ཕྱོགས་ལས་རྣམ་རྒྱལ་གྱི་ཆོས་སྟེ་བཏབ། དགུང་ལོ་ཞེ་དྲུག་པ་ས་བྱིར་དག་ཞིང་དུ་གཤེགས། ༣༦༦༽དངུལ་གདུག་འབྲས་སྤུངས་སུ་བཞུགས། བཅུ་གསུམ་པ་བདེ་ཆེན་ཆོས་ཀྱི་རྒྱལ་པོའི་རྗེ་ཡོན་ཏན་རྒྱ་མཚོ་ནི། ཧིར་ཇིང་གིར་གྱི་རྒྱལ་བརྒྱུད་ཡབ་སེ་ཆེན་ཆོས་ཁུར་དང༌། ཡུམ་བཱ་ཁེན་སྠུ་ལ་གཉིས་ཀྱི་སྲས་སུ་འཁྲུངས།

ཐམས་ཅད་མཁྱེན་པ་བསོད་ནསམ་རྒྱ་མཚོའི་སྔོན་རབས་གསལ་བར་གསུང༌། དགུང་ལོ་ཉེར་བརྒྱད་མེ་འབྲུག་ལས་གཤེགས། ཐུམ་ལྗགས་སྤྱན་གསུམ་དང་གདུང་རིང་བསྲེལ་ལ་སོགས་པ་བཞུགས་པའི་དངུལ་གདུང་འབྲས་སྤུངས་སུ་བཞུགས། བཅུ་བཞི་པ་པཎ་ཆེན་བློ་བཟང་ཆོས་ཀྱི་རྒྱལ་མཚན་ནི། གཙང་གི་རོང་ཆེན་ལྷན་དུ་འཁྲུངས། མེ་སྦྲུལ་ལ་སེར་འབྲས་གཉིས་ཀྱི་ཁྲིར་ཕེབས། གོ་གསུམ་པ་ཆུ་སྟག་ལ་གཤེགས། གདུང་རིལ་པོར་བཞུགས་པའི་དངུལ་གདུང་རིན་ཆེན་བཀྲ་ཤིས་ལྷུན་པོ་ན་བཞུགས་ཁྲི་ཐོགས་བཅུ་ལྔ་པ་ནི། དེ་བཞིན་གཤེགས་པ་འོད་ཟེར་ཀུན་འཕགས་དཔལ་བརྩེགས་ཀུན་འཕགས་རྒྱལ་པོ་སྣང་ཚུལ་དུ་བྱང་ཆུབ་སེམས་དཔའི་ཚུལ་ ༣༦༧༽གྱིས་བོད་འདིར་ངུར་སྨྲིག་གར་གྱི་རོལ་པ་ཟམ་མ་ཆད་པ་བདུན་འབྱོན་པའི་ལྔ་པ་ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོ་འཇིགས་མེད་གོ་ཆ་ཐུབ་བསྟན་ལང་ཚོའི་སྡེ་འདི་ཉིད་ནི། རཏྣའི་སྤྱི་ལུང་ལས། ཐུགས་རྗེ་ཆེན་པོའི་སྤྲུལ་པ་དབུས་ནས་འབྱུང༌། བློ་གྲོས་སྟོབ་ལྡན་བཞག་པོའི་འོད་ཟེར་ཅན། སྣ་ཚོགས་ཐམས་ཀྱིས་འགྲོ་བའི་ཁ་ལོ་བསྒྱུར། ཆོས་ཀྱི་རྒྱལ་པོ་དཔུང་དང་བཅས་པ་འབྱུང༌། འབྲི་ཡི་ར་ཅོ་ཕག་གི་མཇུག་མ་ཅན། གུང་གི་འཚང་འཆའ་ས་ཡི་ཟས་ཟ་ཞིང༌། མིག་བཞི་གྱེན་འཐུར་དག་ལ་བལྟ་བར་བྱེད། ལྕེ་གཉིས་བདེན་རྫུབ་གཉིས་ཀྱི་ཤན་འབྱེད་པ། དབུས་གཙང་ཐམས་ཅད་སྐུ་ཡི་ཆབ་འོག་འདུས། རྫུ་འཕྲུལ་མཐུ་ལྡན་བསྟན་པའི་བདག་པོ་འབྱུང༌། ལྷ་ས་དམར་པོ་རི་དང་ཆུ་བོ་རི། ཧས་པོ་རི་དང་དབུས་རི་དེ་གསུམ་ལ། ཕོ་བྲང་བཅས་ནས་དབུས་གཡོར་མཐའ་ ༣༦༨༽གསུམ་བསྡུད། གཙང་གི་ངམ་རུ་རི་དག་རི་བོ་ཆེ། ལ་སྟོད་རྡོ་རྗེའི་རི་དང་དེ་གསུམ་ལ། ཕོ་བྲང་བྱས་ནས་གཙང་གི་རུ་གཉིས་དང༌། མངའ་རིས་བལ་པོའི་བར་རྣམས་དབང་དུ་སྡུད། དབུས་གཙང་རྣམས་སུ་ཆོས་གྲྭ་བཅུ་གསུམ་འཆའ། ཞེས་དང༌། ཡང་འཕྲོས་ལས། དབུ་ལྟུམ་མདོ་ཡི་བརྟན་པ་དར་ཞིང་རྒྱས། ལྕང་ལོ་སྔགས་པའི་བསྟན་པས་གྲུབ་ཐོབ་ཁེངས།

རྒྱལ་ཁྲིམས་གསེར་གྱི་གཉའ་ཤིང་ལྕི་ལ་སྦྲམ། ཆོས་ཁྲིམས་དར་གྱི་མདུད་པ་དར་ལས་འཇམ། ནད་ཚོན་མུ་གེའི་སྡུག་བསྔལ་གང་ཡང་མེད། བདེ་སྐྱིད་ལྷ་ཡུལ་ལྟ་བུར་ཀུན་ཡང་འཚོ། ཞེས་ལུང་བསྟན་པ་ལྟར། ཟ་ཧོར་གྱི་གདུང་གི་རིགས་ལས་ཡབ་ཧོར་བདུད་འདུལ་རབ་བརྟན་དང༌། ཡུམ་ཁྲི་ལྕམ་ཀུན་དགའ་ལྷ་མཛེས་ཀྱི་སྲས་སུ་རབ་བྱུང་བཅུ་པའི་མེ་སྦྲུལ་ཧོར་ཟླ་དགུ་པའི་ལྷ་བབས་ཀྱི་ཉིན་ཕྱི་མ་སྐར་མ་རྒྱལ་ལ་སྐུ་བལྟམས། རྗེ་ཡོན་ཏན་རྒྱ་མཚོའི་སྔོན་རབས་གསལ་བར་ ༣༦༩༽གསུངས་པས། པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱིས། དགུང་ལོ་དྲུག་པ་ཆུ་ཁྱི་ཧོར་ཟླ་གཉིས་པའི་ཉེར་ལྔ་ལ་དཔལ་ལྡན་འབྲས་སྤུངས་སུ་སྤྱན་དྲངས། ལོ་དུས་སུ་སྨད་འདུལ་བའི་སྡོམ་རྒྱུན། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཁན་པོ་དང༌། ཁྲི་ཆེན་འཇམ་དབྱངས་དཀོན་མཆོག་ཆོས་འཕེལ་གྱིས་སློབ་དཔོན་བཅས་དད་པའི་དགེ་འདུ་གྲངས་ཚང་དབུས་སུ་ཚིགས་གསུམ་བར་མ་ཆད་པའི་བསྙེན་པར་རྫོགས་པར་མཛད་ནས་མཁན་སློབ་གཉིས་གཙོ་བོར་བཟུང་བཤེས་གཉེན་མཁས་པ་མང་པོ་བརྟེན་ཏེ་ཕྱི་མཚན་ཉིད་ཀྱི་ཐེག་པ་རིགས་གནས་དང་བཅས་སྦྱངས་པ་མཐར་ཕྱིན་པར་མཛད། དགྲ་བཅོམ་པ་ཙུནྡན་སོགས་ཀྱི་ཡང་སྲིད་འཁོན་སྟོན་དཔལ་འབྱོར་ལྷུན་གྲུབ། གཉགས་ཛྙཱ་ན་ཀུ་མཱ་རའི་ཡང་སྲིད་ཟུང་ཆེན་ཆོས་དབྱིངས་རང་གྲོལ། གནས་གསར་བ་མགོན་པོ་ ༣༧༠༽བསོད་ནམས་མཆོག་ལྡན། རྣམཔར་སྣང་མཛད་བསམས་བཞིན་ལོ་ཙཱ་བའི་ཚུལ་བཟུང་བ་བཻ་རོའི་ཡང་སྲིད་གཏེར་བདག་གླིང་པ་སོགས་རིགས་བདག་ཏུ་བཞེས་ཏེ། ཕ་རྒྱུད་གསང་བ་འདུས་པ་དང༌། སྒྲུབ་སྡེ་བརྒྱད་དང་ཡང་ཟབ་གསང་བ་བླ་ན་མེད་པའི་སྔགས་གཙོར་གྱུར་གྱིས་གསང་སྔགས་གསར་རྙིང་དུ་མའི་ཉམས་བཞེས་མཐའ་ཡས་པ་གསན་པས་ཤེས་བྱ་རིག་པའི་གནས་མཐའ་དག་ཐུགས་སུ་ཆུད་དེ་ཐམས་ཅད་མཁྱེན་པ་ཞེས་པའི་མཚན་ཐོགས། བཀའ་རྩོམ་གྱི་རིམ་པའང་མདོ་སྔགས་རིག་གནས་སོགས་ཐམས་ཅད་ལ་དགོངས་འགྲེལ་གྱི་བསྟན་བཅོས་མ་ཚང་བ་མེད་པ་ལྟ་བུ་དང༌།

གདུལ་བྱར་གྱུར་པའི་ཚོགས་དག་ཀྱང༌། རིགས་ཀྱིས་མཐོ་བ་གནམ་བསྐོས་ཇི་གིར་དང༌། བོད་ཆོས་རྒྱལ་གྱི་གདུང་རུས། འཁོན་གྱི་རིགས་ལས་གདན་པ་གོང་འོག་གི་ཞལ་ངོ་ན་རིམ་རླངས་ལྷ་གཟིགས་ཀྱི་གདུང་དཔལ་ཕག་མོ་གྲུབ་ ༣༧༡༽པ། སྐྱུར་ར་འབྲི་གུག་དང་སྟག་ལུང་ག་ཟི་འོད་གསལ་ལྷ་ལས་ཆད་པའི་སྨྱོས་ཀྱིས་མཚོན་རིགས་རུས་མཐོ་བ་རྣམས་དང༌། སྟོབས་ཀྱིས་མཐོ་བ་གནམ་སའི་དབང་ཕྱུག་བསྟན་འཛིན་ཆོས་རྒྱལ་སོགས་རྒྱ་ཧོར་གྱི་རྒྱལ་རིགས་དང༌། བོད་ཀྱི་ཆེ་དགུ་བླ་ཆེན་དཔོན་ཆེན་དང་བཅས་པ་ཇི་སྙེད་དང༌། གཞན་ཡང་མཆོག་དམན་བར་མའི་སྐལ་ལྡན་མཐའ་ཡས་པ་ལ་ཟབ་རྒྱས་ཆོས་ཀྱི་ཆར་ཕབ་ནས་མཐོ་རིས་དང་ཐར་པའི་ས་བོན་ཡང་དག་པར་བསྐྲུན་པར་མཛད། གནམ་བསྐོས་རྒྱ་ནག་རྒྱལ་པོས་སྤྱན་དྲངས་ཏེ། རྒྱལ་བློན་འབངས་དང་བཅས་པར་ཐར་པའི་ས་བོན་བཞག་ནས་དད་པའི་ས་ལ་བཀོད། ནོར་སྣའི་རིགས་བྱེད་ཀྱིས་མཚོན་བཅད་རིས་ཀྱི་དངོས་པོ་འགངས་ཆེ་སྤམ་མཐོར་སྩལ་བའི་གནང་སྐྱེས་དང་བཅས་བོད་དུ་ཕེབས་ནས་གསར་འཛུགས་ཀྱིས་དགོན་གནས་བཅུ་གསུམ་ ༣༧༢༽གསར་དུ་བཏབ་པ་ནི། ཤངས་དགའ་ལྡན་ཆོས་འཁོར། ལྷུན་རྩེའི་རྫོང་འོག་སྨྱུག་ལར་དགའ་ལྡན་ཆོས་འཁོར་ཡང་རྩི། གཡུ་རུ་དོལ་ཚལ་མིང་དུ་དགའ་ལྡན་གསུངས་རབ་གླིང༌། རུལ་ལག་བྱུང་རྣམ་རྒྱལ་རྩེར་དགའ་ལྡན་ཆོས་འཁོར་གླིང༌། ལྷོ་བྲག་དོ་རྫོང་དུ་དགའ་ལྡན་དོན་གཉིས་གླིང༌། གོང་དཀར་དུ་དགའ་ལྡན་བཤད་གྲུབ་གླིང༌། ཡར་སྟོད་དུ་དགའ་ལྡན་ཐོས་བསམ་དར་རྒྱས་གླིང༌། གཙང་གི་ཉུག་ཏུ་དགའ་ལྡན་ཆོས་འཁོར་གླིང༌། དེ་རྣམས་བཀའ་ཆེན་བཞི་པ་བརྒལ་བརྟགས་ཀྱི་གཏན་ལ་འཕེབས་པའི་མཚན་ཉིད་རྒྱུའི་བཤད་གྲྭ་བརྒྱད་དང༌། ནང་གསང་སྔགས་ཀྱི་ཉམས་ལེན་གཙོར་སྐྱོང་བའི་ཡེར་བ་བྲག་གསེབ་ཏུ་དགའ་ལྡན་གསང་སྔགས་གླིང༌། མངའ་རིས་ཁྱུང་རྫོང་དུ་དགའ་ལྡན་འཕེལ་རྒྱས་གླིང༌། ཆུ་ཤུལ་དུ་གསང་སྔགས་བྱང་ཆུབ་གླིང༌། ཕུང་པོ་རི་བོ་ཆེར་བདུད་འདུལ་ཟིལ་གནོན་གླིང༌།

ཐོབ་ ༣༧༣༽རྒྱལ་དུ་དགའ་ལྡན་རབ་རྒྱས་གླིང་སྟེ་བཅུ་གསུམ་གསར་དུ་བཏབ། དེ་ནས་དགོན་རྙིང་གསོ་བ་དང་གསར་བཏབ་བཅས་ཁྱོན་སུམ་བཅུ་བརྒལ་བས་མཚོན་སྟོད་མངའ་རིས་ནས་སྨད་དར་རྩི་མདོ་ཡན་དུ་དགེ་དགོན་གྱིས་ཁྱབ་པར་མཛད། ས་རྙིང་སོགས་གྲུབ་མཐའ་གཞན་རྣམས་ཀྱང་འཕེལ་རྒྱས་སུ་ཅི་འགྱུར་མཛད་པ་སོགས་གངས་ཅན་བོད་ཀྱི་ཡུལ་འདིར་དགའ་སྐྱིད་བདེ་བའི་དཔལ་འབྱོར་རྫོགས་ལྡན་གསར་པའི་ཕན་བདེས་ཡུན་རིངས་བསྐྱངས་ནས་མཐར་དགུ་ལོ་རེ་དྲུག་པ་ཁྱི་ལོར་གཟུགས་སྐུའི་བཀོད་པ་བསྡུས་ནས་དོན་དམ་ཆོས་དབྱིངས་ཀྱི་ངང་དུ་བཞུགས་པར་མཛད་དོ། དེ་རྗེས་ལུགས་གཉིས་ཀྱི་སྲིད་སྐྱོང་ཕྱི་ནང་གི་རྟེན་བཞེངས་སོགས་སྡེ་སྲིད་སངས་རྒྱས་རྒྱ་མཚོས་མཛད་དེ། ཞབས་བརྟན་ལྷ་ཁང་ཆེན་མོ་གསེར་གདུང་འཛམ་གླིང་རྒྱན་གཅིག་གི་བུམ་ནང་དུ་སྐུ་གདུང་རིལ་ ༣༧༤༽པོ་བཞུགས་པའི་གསེར་གདུང་རིན་པོ་ཆེས་མཚོན་སྐུ་གསུང་ཐུགས་རྟེན་མཐའ་ཡས་པ་དང༌། སྡེ་སྲིད་རང་ཉིད་ཀྱང་ཐོས་བསམ་སྒོམ་གསུམ་གྱི་མཛད་པ་མི་གཡེལ་བའི་བསྟན་བཅོས་ཀྱི་རིམ་པའང་དཔག་མེད་མངའོ། ༈ ཁྲི་ཐོགས་བཅུ་དྲུག་སླར་ཡང་ཐུགས་རྗེའི་ཉི་མ་རྒྱལ་མཆོག་དྲུག་པ་བློ་བཟང་རིན་ཆེན་ཚངས་དབྱངས་རྒྱ་མཚོ་དགེ་བཅུ་ཚང་བའི་གནས་ལ་འགོ་ཡུལ་ཨོ་རྒྱན་གླིང་དུ་ཡབ་སྨྱོས་ཀྱི་རིགས་འཛིན་བཀྲ་ཤིས་བསྟན་འཛིན་དང༌། ཡུམ་ཆོ་འབྲང་ཕུན་སུམ་ཚོགས་པ་ཚེ་དབང་ལྷ་མོའི་སྲས་སུ་སྐུ་བལྟམས་ནས་དགུང་ལོ་ཉེར་ལྔའི་བར་དུ་བཞུགས་ཏེ་ལྷ་ས་བླ་བྲང་སྟེང་གསེར་ཟངས་ཀྱིབྱ་འདབ་རྒྱུ་དང་བཟོ་བཀོད་ཁྱར་པར་འཕགས་པ་སོགས་ཆོས་དང་སྲིད་ཀྱི་མཛད་པ་བློའི་ར་བ་ལས་འདས་པ་བསྟན་ནས་ཡང་སྲིད་ཕྱི་མའི་ལུང་བསྟན་མཚན་འདོགས་སོགས་ཀྱི་བཀའ་འཆེམས་སྩལ་ཏེ་གཟུགས་སྐུའི་བཀོད་ ༣༧༥༽པ་བསྡུས་སོ། སླར་ཡང་འཛམ་གླིང་སྐྱེ་འགྲོ་ཡོངས་ཀྱི་བསོད་ནམས་ཀྱི་ཞིང་དུ་བདུན་པ་རྒྱལ་མཆོག་བསྐལ་བཟང་རྒྱ་མཚོ་ཞེས་སྙན་པའི་བ་དན་ས་གསུམ་དུ་གཡོ་བ་འདི་ཉིད་བྱོན་པའོ།

༈ ་་་་་གྲ་ཆེན་པོ་སེར་ར་ཐེག་ཆེན་གླིང་ནི། འཇམ་མགོན་གཙོང་ཁ་པས་སེར་ར་ཆོས་སྟིངས་སུ་རྩ་ཤེའི་འགྲེལ་པ་མཛད་སྐབས། བར་སྣང་ལ་ཤེར་ཕྱིན་གྱི་ཡི་གེ་གསེར་ཞུན་གྱིས་བྲིས་པ་ལྟ་བུ་གཟིགས་པས་ཐེག་ཆེན་བཤད་སྒྲུབ་མ་ལུས་པའི་སྡེ་འབྱུང་བ་ལུང་བསྟན་པ་ལྟར། ཚལ་དགུང་ཐང་དུ་འཁྲུངས་པའི་རྗེའི་དངོས་སློབ་བྱམས་ཆེན་ཆོས་རྗེ་ཤཱཀྱ་ཡེ་ཤེས་དེ་ཉིད། རྗེ་རིན་པོ་ཆེ་རྒྱ་ནག་ཏུ་རྒྱལ་པོ་རྟའི་མིང་གིས་སྤྱན་འདྲེན་དུ་བྱུང་བའི་རྒྱལ་ཚབ་ཏུ་ཆོས་རྗེ་ཤཱཀ་ཡེ་བརྫངས་པ། རྒྱལ་པོའི་བླ་མཆོད་དུ་གྱུར། རྒྱ་ཡུལ་དུ་ཧ་ཡན་སི་ཞེས་པའི་ཆོས་སྡེ་བཏབ་ནས་ཕྱོགས་དེར་མཉམ་མེད་རྗེའི་རིང་ ༣༧༦༽ལུགས་དར་བར་བྱས་ནས་བོད་དུ་ཕེབས། རྗེ་སེ་ར་རྩེར་བཞུགས་པའི་དྲུག་དུ་བརྒྱ་འབུལ་མཛད་པས། རྗེའི་ཞལ་ནས་འདིར་ཁྱོད་ཀྱིས་དགོན་སྡེ་ཞིག་ཐོབ་གསུང་བ་དང་དུ་བླངས་ཏེ། ས་ཕག་སེ་ར་ཐེག་ཆེན་གྱི་ཆོས་གྲྭ་ཆེན་པོ་བཏབ་ཅིང་བརྟེན་གཙོར་ཆོས་རྗེ་ཉིད་ཀྱིས་རྒྱ་ཡུལ་ནས་བཞེས་པའི་ཙནྡན་དཀར་པོའི་གནས་བཅུ་ནང་གཟུངས་སུ་བཞུགས་པའི་ཐུབ་དབང་ལ་གནས་བཅུས་བསྐོར་བའི་ལྷ་ཁང་བཞེངས། དགེ་འདུན་ཡང་འདུ་ཆེ་བར་སྟོད་སྨད་རྒྱ་འབྲོང་སྟེང་སྟེ་གྲྭ་ཚང་བཞི་གཙུགས། བཀའ་བཅུ་སྨྲ་བ་དར་རྒྱས་བཟང་པོ་གདན་པར་བསྐོས། དེ་རྗེས་གདན་ས་མཚུངས་མེད་ཆོས་རྗེ་རྒྱལ་མཚན་བཟང་པོས་མཛད་པ་སོགས་སོ། ལྷ་ས་རྨེ་རུ་ནི། མངའ་བདག་ཁྲི་རལ་གྱིས་ལྷ་སའི་ཕྱོགས་བཞིར་མཆོད་ཁང་དང་དགེ་འདུན་གྱི་སྡེ་གཉིས་རེ་གཙུགས་པ་ལས། ཤར་རུ་ཀཱ་རུ་དང་རྨེ་རུ་ཞེས་བྱུང་ ༣༧༧༽བ་ཀཱ་རུ་དར་མས་བསྣུབས། དེ་རྒྱུན་སླར་རྗེ་བསོད་ནམས་རྒྱ་མཚོའི་དུས་དགེ་ལུགས་ཀྱི་གྲོང་ཆོག་པར་གཙུགས་པའོ། ར་མི་ཆེ་བཞི་སྡེ་ནི། ཚལ་པ་ཁྲི་དཔོན་དགའ་སྡེ་བཟང་པོས། རྒྱས་བཏབ་པའི་གཙུག་ལག་ཁང་དུ་མཆོད་འབུལ་བཞི་གྲྭ་གཙུགས་པས་མིང་དེར་ཐོགས་ཤིང་དར་རོ། གསང་ཕུ་ཞེས་པ་བོད་ཀྱི་རྡོ་རྗེ་གདན་ལྟ་བུའི་ཆོས་གྲྭ་ཆེན་པོ་འདི་ནི།

སྔར་ཇོ་བོ་སྣེ་ཐང་དུ་བཞུགས་སྐབས། རྔོག་ལེགས་པའི་ཤེས་རབ་ལ། གསང་ཕུའི་ཕྱོགས་སུ་ཕྱག་མཛུབ་གཏད་དེ། ལུང་པ་ཡ་གིའི་ཕུ་ན་དུང་གཡས་འཁྱིལ་རང་བྱོན་དང༌། ནམ་མཁར་གསེར་གྱི་འཁོར་ལོ་རྩིབས་སྟོང་དང་ལྡན་པ་འཁོར་བ་དང༌། ཐུབ་དབང་དཔང་དུ་ཁྱམས་པ་འཇམ་དབྱངས་གཉིས་དྲངས་ངེས་ཀྱི་ཆོས་ལ་འགྲོ་བ་མཛད་པར་སྣང་བས། དེར་ཁྱོད་ཀྱིས་གནས་གཞི་བྱས་ན་སངས་རྒྱས་ཀྱི་བསྟན་པ་རྒྱས་པར་འགྱུར་ ༣༧༨༽རོ་ཞེས་ལུང་བསྟན་པས། འོ་ན་རེ་ཞིག་གསང་བར་ཞུ་ཞུས་པས་གསང་ཕུར་གྲགས། མི་རིང་བར་ཉེར་སྤྱད་ནེའུ་ལེས་ཁྱེར་བ་དེར་སྐྱལ་བས་གསང་ནེའུ་ལེ་ཐོགས་ཞེས་པའི་བསྟན་པའི་འབྱུང་ཁུངས་ཀྱི་ཆོས་གྲྭ་ཆེན་པོ་དེ་བཏབ་བོ། ཐོག་མར་འདུས་ཚོགས་ལྔ་ཙམ་ལས་ཕྱིས་གླིང་སྟོད་སྨད་གཉིས་སུ་གྱེས་ཏེ་གྲྭ་ཚང་བཅུ་གཅིག་གམ་བཅུ་གསུམ་དུ་འཚོགས་ཏེ། གླིང་སྟོད་རྔོག་ལོའི་ཁྲི་དང་གྲྭ་ཚང་ཡང༌། སྒྲོས་སྙིང་པ། གཞི་བ། ཉང་རོང་གྲྭ་ཚང༌། གནས་སྒོ་བ་གསུམ། སྒྲོས་གསར་བ། ར་བ་སྟོད་སྨད་གཉིས་རྣམས་སོ། གླིང་སྟོད་སྨད་གཉིས་དང་ར་བ་སྟོད་སྨད་སོ་སོར་གྱིས་པའང་བྱམས་པ་འཇམ་དབྱངས་གཉིས་རྩོད་པའི་རྟེན་འབྲེལ་ཡིན་པར་བརྗོད་དོ། ༈ ༣༧༩༽དྭགས་པོ་གྲྭ་ཚང་ནི། འཇམ་དབྱངས་བདུན་བརྒྱུད་ཀྱི་དྲུག་པ་ཆོས་རྗེ་བློ་གྲོས་བསྟན་པས་བཏབ། བླ་ཐོག་ལྔ་པས་རྗེ་དགེ་འདུན་རྒྱ་མཚོ་ལ་ཕུལ། ༈ མངའ་རིས་གྲྭ་ཚང་ནི། རྗེ་དགེ་འདུན་རྒྱ་མཚོ་ལ། མངའ་རིས་ཆོས་རྒྱལ་གྱིས་རབ་བྱུང་ངང་པའི་ཁྱུ་འདྲ་བ་མང་པོ་བཏང་བ་རྒྱལ་དུ་གྲྭ་ཚང་གཙུགས་པས་མིང་དེར་ཐོགས། ༈ འཕྱོང་རྒྱས་་་་བོ་བདེ་ཆེན་ནི། མཁས་གྲུབ་དགེ་ལེགས་དཔལ་བཟང་གི་དངོས་སློབ་འགར་སྟོན་ཆོས་རྗེས་བཏབ། ༈ ་་་་་་་བདེན་ཆེན་ནི། ཆོས་རྒྱལ་རབ་བརྟན་ཀུན་བཟང་དང་མཁས་གྲུབ་ཆོས་རྗེ་དགེ་ལེགས་དཔལ་བཟང་མཆོད་ཡོན་གཉིས་ཀྱིས་བཏབ་པའོ། ༈ སྨྲ་བའི་་་་་་་་་་་་་་་་ནི། བྱང་ཆུབ་སེམས་དཔའམ་སྨོན་ལམ་གྱི་མཐུ་ཅན་ཞིག་རྒྱལ་མོ་རོང་དུ་བོན་པོའི་རིགས་སུ་མེ་ལུག་ལ་འཁྲུངས།

དབུས་གཙང་དུ་བྱོན་གསང་ ༣༨༠༽ཕུར་རྔོག་ལོ་ཆེན་པོར་ཆོས་ཉན་ནས། རིག་གནས་ལ་སྦྱངས། ཕན་ཡུལ་གྲོ་སར་དམར་སྟོན་ཅེན་པོ་ལས་སོ་སོར་ཐར་པའི་བསླབ་པ་ཡང་དག་པ་བླངས། སྡེ་སྣོད་མཐའ་དག་ལ་མཁས་པའི་དབང་ཐོབ་པར་གྱུར་ནས་ལ་སྟོད། ལྷོ་བྱང༌། གཙང་སྟོད་སྨད། དབུ་གཡོར་གྱི་གནས་མང་པོར་ཆོས་དར་བར་མཛད་ནས་བློ་དང་ལྡན་པ་མང་པོ་ལ་ཇི་ལྟར་འོས་པའི་སྡེ་སྣོད་སོ་སོའི་བཤད་པ་མཛད། སློབ་མ་རྣམས་ལའང་རང་གི་ཡིད་ལ་ཇི་ལྟར་འཐད་པའི་གྲུབ་མཐཔའ་ཟུང་ཆོགས་སུང༌། འཕྲལ་དུ་ཆོས་བཤད་པ་ལྟར་སྣང་ཡང་རྣལ་འབྱོར་ལ་རྒྱུན་ཏུ་གནས་པས་རླུང་ལྔའི་ཁོག་སོ་སོར་གཟིགས། ཤིང་མོ་ཡོས་ལོས་ན་ལེནྡྲའི་དགོན་གནས་བཏབ། ཨར་བྱང་ཆུབ་ཡེ་ཤེས་དེ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འཆད་འཕྲོ་ལ་གཤེགས་འདུག ང་ཡང༌། ང་ཡང་སློབ་མས་སྤུར་ཆོས་ཁྲིའི་ཁ་ནས་གདན་འདྲེན་པ་ཞིག་བྱེད་ ༣༨༡༽ཅེས་རྒྱུན་ལྡན་དུ་གསུང་བ་ལ། ་་་ཁམས་པ་ཕོབ་ཕོབ་འདི་འདྲ་མི་བྱེད་པར། དགའ་ལྡན་དུ་ལྷའི་བུ་བདུད་རྩི་འཐུང་བ་ཞིག་བྱེད་གསུང་བ། སྤུར་ཆོས་ཁྲི་ཁ་ནས་གདན་འདྲེན་པ་མ་བྱུང་ཡང༌། ཞི་བར་གཤེགས་པ་དང་ཆོས་འཕྲོ་བཅད་པའི་བར་ན་ཉིན་ཞག་ཉིས་ལས་མེད་པར་གཤེགས་ནས་དགའ་ལྡན་དུ་བཞུགས་པར་ངེས་སོ། ༈ ལོ་ཙཱ་བ་རོང་ཟོམ་ཆོས་བཟང་ནི། རུ་ལག་གཙང་སྨད་ཀྱི་སའི་ཆ་རོག་གི་སྣར་ལུང་པར་འཁྲུངས། སྐུ་གཞོན་ནུ་ནས་སྒྲ་ཚད་སོགས་ཤེས་བྱ་མཐའ་དག་ལ་མཁས་ཤིང་དངོས་སྟོབས་ཀྱི་རིག་པས་གཞན་དག་ཚར་གཅོད་ནུས། ཁ་གཅིག་པཎྜི་ར་སྨྲྀ་ཏི་དང༌། ཁ་གཅིག་པཎྜི་ཏ་ཕྲ་ལ་རིང་མོའི་སྐྱེ་བ་ཡིན་ཡང་ཟེར། ཕྱིས་ཇོ་བོ་དང་མཇལ་ཏེ་རྩོད་པ་མཛད་པས། ཇོ་བོས་རྩོད་པའི་འགྲམ་མ་ཐེག་ནས། ཁྱེད་རྒྱ་གར་གྱི་ཨཱ་ཙརྻ་ནག་ ༣༨༢༽པོ་ཞབས་ཀྱི་སྐྱེ་བར་འདུག་སྟེ་ཁོ་བོས་ཁྱེད་དང་ཆོས་ཀྱི་གཏམ་བྱ་བར་ག་ལ་ནུས་གསུངས། སྤྱི་མཐུན་དུ་འཇམ་དབྱངས་ཀྱི་སྤྲུལ་པར་གྲགས། དགུང་ལོ་བཅུ་གཅིག་པ་ལ་མཚན་ཉིད་གསན། བཅུ་གསུམ་པ་ཡན་ལ་གསན་པ་རྫོགས་ཏེ།

བདག་ཐོས་པ་ཆུང་བ་ཡང་མ་ཡིན་ཏེ། ཆོས་ཐམས་ཅད་མ་ཐོས་པ་མེད། ཐོས་པ་ཆེ་བ་ཡང་མ་ཡིན་ཏེ་ཆོས་ཐམས་ཅད་ཚར་ཏེ་ལས་མ་ཐོས་གསུངས་ཏེ་དོན་ལ་མི་བརྗེད་པའི་གཟུངས་ཐོབ་པར་བཤད། པཎྜི་ཏ་མང་པོ་བརྟེན་ནས་དེ་དགེ་ལོ་ཙཱ་བ་མཛད་དེ། རྡོ་རྗེ་འཇིགས་བྱེད་དང༌། གཤེན་རྗེ་དགྲ་ནག་དང༌། འཇམ་དཔལ་སྔས་དོན་དང༌། བདེ་མཆོག་རྩ་རྒྱུད་ལ་སོགས་པ་མང་དུ་བསྒྱུར། དགུང་ལོ་བཅུ་གཉིས་པའི་དུས་ཉང་སྨད་དུ་འགར་སྟོན་ཚུལ་ཁྲིམས་བཟང་པོ་ལ་གསང་སྔགས་རྙིང་མ་གསན་པའི་ནུབ་གཅིག་མསྣལ་ལམ་དུ། གསང་བ་སྙིག་པོས་ཟན་བྱས། སངས་རྒྱས་མཉམ་ ༣༨༣༽སྦྱོར་གྱིས་ཚོད་མ་བྱས་གསོལ་བ་རྨིས་པ་སློབ་དཔོན་ལ་ཞུས་པས་ཤིན་ཏུ་བཟང༌། ཆོས་ཁོང་དུ་ཆུད་པའི་རྟགས་ཡིན་འདུག དེ་གཉིས་ལ་འགྲེལ་པ་རེ་ཡིས་གསུངས་ཏེ་འགྲེལ་པ་རེ་ཡང་མཛད། བསླབ་པ་གསུམ་རྒྱུད་ལ་བརྟེན་པའི་ཆེད་དུ། ཚུལ་ཁྲིམས་ཀྱི་བསླབ་པའི་དམ་ཚིག་མདོ་རྒྱས། ཏིང་ངེ་འཛིན་གྱི་བསླབ་པའི་འགྲེལ་པ་ཚུལ་བཞི་ཡན་ལག་བཅོ་ལྔ། ཤེས་རབ་ཀྱི་བསླབ་པའི་ཆེད་དུ་རྫོགས་པ་ཆེན་པོའི་ལྟ་སྒོམ་གྱི་མན་ངག་རྣམས་མཛད། ཆེ་གཉན་གྱི་མི་ཀུན་མ་ཟད། བོད་ཀྱི་ལྷ་འདྲེ་ཐམས་ཅད་ཀྱིས་ཀྱང་ཆོས་ཞུ་ཞིང་ཅི་བགྱིའི་བཀའ་ནོད་ཅིང་འཕྲིན་ལས་སྒྲུབ། སློབ་དཔོན་པདྨ། བཻ་རོ་ཙ་ན། གཡུ་སྒྲ་སྙིང་པོ་སོགས་དང༌། བི་མ་ལ་དང༌། མྱང་ཏིང་འཛིན་བཟང་པོ། རྨ་གཉགས་ཁུ་ཁྱུང་སོགས་ཀྱི་ཡང་གདམས་སྐོར་མ་ལུས་པ་ཐུགས་ལ་མངའ། ཨ་རོ་ཡེ་ཤེས་འབྱུང་གནས་ཀྱིས་གདམས་ ༣༨༤༽པའི་བདག་པོར་ཡང་འགྱུར། འདི་ལ་རྒྱ་གར་བདུན་རྒྱུད་དང༌། རྒྱའི་ཧ་ཤང་བདུན་བརྒྱུད་ཀྱི་གདམས་པ་ཡང་ཡོད་པར་གྲགས་ཏེ་མདོར་ན་རྒྱ་བོད་ཀུན་ཏུ་གྲགས་པའི་བསྟན་པའི་བདག་པོར་གྱིར་པ་ཡིན་ནོ། འདི་ལ་སྲས་རྒྱུད་དང་སློབ་རྒྱུད་གཉིས་ལས། སྲས་རྒྱུད་ནི་གཟི་བརྗིད་འབར་དང་འབུམ་འབར་གཉིས་ལས་མཆིད་པའི་གདུང་རབས་མང་ཙམ་བྱུང་ཡང་དེ་སང་གདུང་བརྒྱུད་ཆད་པར་སྣང་ངོ༌། སློབ་བརྒྱུད་ནི།

སྤྱིར་དམ་པ་འདི་ལ་དེ་དུས་ཀྱི་མཁས་གྲུབ་ཐམས་ཅད་ཀྱིས་ཞབས་ལ་གཏུགས་པས་བསམ་གྱིས་མི་ཁྱབ་ཅིང༌། ཁྱད་པར་དུ་འཕགས་པ་གོ་རུབ་ལོ་ཙཱ་བ། མར་པ་དོ་པ། རྗེ་འགོས་ལ་སོགས་པ་ལོ་ཙཱ་བ་བཅུན། གཡག་རྡོ་རྗེ་འཛིན་པ་ལ་སོགས་པ་གྲུབ་ཐོབ་ཆེན་པོ་སུམ་ཅུ་རྩ་ལྔ། མ་གཅིག་ཁ་མའི་མིང་པོ་རྗེ་མཁན་པོ་བུ་ལ་སོགས་པ་སྒོམ་ཆེན་གྲུབ་པ་ཐོབ་པ་བརྒྱ་དང་བརྒྱད་བཅུ། ཡོལ་དགེ་བསྙེན་རྡོ་རྗེ་དབང་ཕྱུག་དང༌། ཡང་མཁྱེན་བླ་མ་ ༣༨༥༽སོགས་སྟོན་པ་གདུགས་ཐོབ་པ་ལྔ་བརྒྱ་ལ་སོགས་པ་བྱུང་བ་ཡིན་ནོ། ༈ ཀོ་བྲག་པ་བསོད་ནམས་རྒྱལ་མཚན་ཞེས་ཡོངས་སུ་གྲགས་པ་དེ་ནི། ཡུལ་དིང་རི། གདུང་རུས་ནི་ལྡོང༌། ཡབ་གཙོ་རྒྱལ་དང་ཡུམ་སྟོང་མི་རྗེ་མ་གཉིས་ཀྱིས་སྲས་སུ་ཆུ་ཕོ་སྟག་ལ་འཁྲུངས། ས་སྐྱ་པཎྜི་ཏ་དང་འཁྲུངས་ལོ་གཅིག བླ་མ་རྡོ་རྗེ་དཔལ་བ་ལ་རིག་འཛིན་བཅུ་དང་རྫོགས་ཆེན་དམར་ཁྲིད་ལ་སོགས་ཆོས་མང་དུ་གསན། གྱང་རིམ་དང་ཀོང་མོའི་རི་ལ་མཚམས་མཛད་པས་ཕྱག་ཆེན་གྱི་རྟོགས་པ་འཁྲུངས། ཆོས་རྗེ་ཀོ་པ་ལར་བསྙེན་རྫོགས་ཚིག་རྫོགས་མཛད། མཚན་བསོད་ནམས་རྒྱལ་མཚན་དུ་གསོལ། ཕྱིས་ནང་སྟོད་ཀོ་བྲག་གི་དགོན་པ་བཏབ་པས་ས་སྐམ་པོ་ཆུ་མིག་བརྡོལ། ཀོ་བྲག་པ་ཞེས་གྲགས། སྒྲུབ་པ་པོ་དང་མཁས་གྲུབ་ཆེ་དགུ་ཐམས་ཅད་ཀྱིས་ཞབས་ལ་གཏུགས། ཆོས་ལའང་ ༣༨༦༽འདི་མི་མཁྱེན་བྱ་བ་མེད། འགྲོ་དོན་རྒྱ་ཆེར་མཛད་ནས་དགུང་ལོ་བརྒྱད་བཅུ་པ་ལྕགས་མོ་བྱའི་ལོ་ལ་ཞི་བར་གཤེགས། སློམ་མ་ཡང་དཔལ་ཡང་དགོན་པ། དེའི་གཅེན་པོ་རིན་ཆེན་རྒྱལ་མཚན་པ། རིན་པོ་ཆེ་ལྷ་པ། རིན་པོ་ཆེ་རྒྱལ་པོ། མཚིམས་ནམ་མཁའ་གྲགས་ལ་སོགས་པ་བསྟན་པའི་བདག་པོ་མང་པོ་དང༌། དཔྱལ་ལོ། ཁྲོ་ཕུ་ལོ་ཙཱ། ཆག་ལོ། ནམ་མཁའ་དཔལ་མོ། རས་པ་ལོ་ཙཱ་བ། གཉལ་ལོ་ལ་སོགས་པའི་ལོ་ཙཱ་བ་མང་པོ་དང༌། དགེ་བཤེས་གཙང་པ། དགེ་བཤེས་ཉི་མ། མངའ་རིས་དགྲ་བཙོམས། མཁས་བཙུན་བྱང་ཆུབ་ལ་སོགས་པའི་མཁས་པ་མང་པོ་དང༌། མྱང་འཚལ་པ། ལྷ་རྗེ་སྐྱོབ་པ་བ་སོ་ཟུར།

གཉོས་སྟོན་ཞིག་པོ། ཤམ་འབུམ། ཆུ་མིག་པ། དར་སེང་ལ་སོགས་པའི་དགོན་སྡེའི་བདག་པོ་སོགས་སློབ་མ་བསམ་ཡས་པར་བྱུང་བར་གྲགས་སོ། ༈ ན་རོ་པའི་ལྕམ་མོ་ནི་གུ་ལས་བྱུང་བའི་ཆོས་དྲུག་གི་རིམ་པ་ ༣༨༧༽ནི། ལུགས་དེའི་ལེན་པ་པོ་ནི་མཁས་གྲུབ་ཁྱུང་པོ་རྣལ་འབྱོར་ཏེ། དེ་གདུང་རུས་ཁྱུང་པོ། ཡབ་སྟག་སྐྱེས་དང་ཡུམ་བཀྲ་ཤིས་སྐྱིད་གཉིས་ཀྱི་སྲས་སུ་སྙེ་མོ་ར་མངས་སུ་འཁྲུངས། བཙས་བ་ཐག་ཏུ་རྒྱ་གར་གྱི་གྲུབ།ཐོབ་ཨ་མོ་གྷ་བྱོན་ནས་ལུང་ལེགས་པར་བསྟན། བླ་མ་འབྱུང་གནས་སེངྒེ་ལ་རྫོགས་ཆེན་སེམས་སཻའི་སྐོར་ཞུས་ནས་བཤད་པས་སློབ་མ་བདུན་བརྒྱ་ཙམ་བྱུང༌། རྒྱ་གར་དུ་ལན་གཉིས་ཙམ་བྱོན་ནས་རྡོ་རྗེ་གདན་ས་དང་མི་ཏྲི་པ་ལས་སོགས་ལ་ཆོས་མང་དུ་གསན། དེར་རྡོ་རྗེ་འཆང་དངོས་ལ་ཐུག་པ་སུ་ཡོད་དྲིས་པས། ན་རོ་པའི་ལྕམ་མོ་ནཱི་གུ་མ་ཞེས་བྱ་བ་ཡོད་དེ། དེ་དག་པའི་ས་ན་སྐུ་འཇའ་ལུས་སུ་གྱུར་པས་སུ་རུང་རུང་གིས་མི་མཐོང༌། སོ་པ་གླིང་གི་དུར་ཁྲོད་དུ་མཁའ་འགྲོ་མའི་ཚོགས་དཔོན་ལ་འབྱོན་པས་ལས་དག་ན་དེར་མཐོང་སྲིད་ཟེར། དེར་ཕྱིན་ཏེ་ན་མོ་བུདྡྷ་ཡའི་གསོལ་བ་བཏབ་ ༣༨༨༽པས། ཏཱ་ལ་བདུན་སྲིད་ཙམ་གྱི་ནམ་མཁའ་ལ་སྐུ་མདོག་སྨུག་ནག་རུས་པས་རྒྱན་པ་ཕྱག་ན་ཁ་ཊཱམ་དང་ཐོད་པ་བསྣམས་པ་གར་བསྒྱུར་བ་ཞིག་མཐོང་ནས། ནཱི་གུ་མ་ཡིན་པར་ངེས་ནས་ཕྱག་དང་བསྐོར་བ་བྱས། ཡང་དག་པའི་གདམས་པ་ཞུ་འཚལ་ཞུས་པས། ང་ནི་ཤ་ཟའི་ཌཱ་ཀི་ཡིན་གསུངས། ཡང་བཏུས་དེ་ཞུས་པས། གསང་སྔགས་ཀྱི་གདམས་པ་དགོས་ན་གསེར་དགོས་གསུང༌། གསེར་སྲང་བརྒྱ་ཡོད་ཇཔ་དེ་ཕུལ་བས་ཕྱག་ཏུ་བཞེས་ནས་ནགས་སུ་གཏོར་སོང་བས། ཤ་ཟ་མཁའ་འགྲོ་མ་རང་ཡིན་ནམ་ཐེ་ཚོམས་སུ་གྱུར་པ་ན། སྤྱན་ནམ་མཁའ་ལ་གཟིགས་པས་མཁའ་འགྲོའི་ཚོགས་མང་པོ་འདུས་ནས་དཀྱིལ་འཁོར་སྤྲུལ། དེར་སྒྱུ་ལུས་རྨི་ལམ་གྱི་དབང་བསྐུར་ནས། མཁའ་འགྲོ་མས་དཔག་ཚད་གསུམ་དུ་ཁྱེར་ནས་གསེར་གྱི་རིའི་ཁར་བཞག དེར་རྨི་ལམ་དུ་རྡོ་རྗེ་བཙུན་མོས་ཆོས་དྲུག་ཚར་གཅིག

དངོས་སུ་ཚར་གསུམ་ ༣༨༩༽རྡོ་རྗེའི་ཚིག་རྐང་སྒྱུ་མ་ལམ་རིམ་གནང༌། གཞན་ཡང་རྒྱུད་དང་སྒྲུབ་ཐབས་ཤིན་ཏུ་མང་པོ་གསུངས་ནས། ཆོས་དྲུག་གི་གདམས་པ་འདི་རྣམས་ཤེས་པ་ང་དང་ལ་བངས་མ་གཏོགས་མེད་བརྒྱུད་པ་བདུན་གྱི་བར་དུ་ཚིག་བརྒྱུད་གྱིས། དེ་རྣམ་ངས་བྱིན་གྱིས་རློབ་ཅིང་ལུང་ཡང་སྟོན་པ་ཡིན་གསུངས། དེ་ནས་སླར་བོད་དུ་བྱོན་པའི་མངའ་རིས་སུ་ཇོ་བོ་དང་མཛལ། གསང་འདུས་ལ་སོགས་ཆོས་མང་དུ་གསན་གླང་རི་ཐང་པ་ལ་བསྙེན་རྫོགས་ཞུས། ཕན་ཡུལ་འཇོག་པོར་འཆད་ཉན་དགོན་བཏབ། འཇོག་པོ་ནས་གདན་འདྲེན་བྱུང་བས་ཤངས་སུ་བྱོན་ལོ་གསུམ་གྱི་ནང་དུ་ཞོང་ཞོང་ལ་སོགས་དགོན་གནས་བརྒྱ་རྩ་བརྒྱད་བཏབ། འདིས་དགུང་ལོ་བརྒྱ་དང་ལྔ་བཅུ་བཞུགས་པར་གྲགས། སློབ་མའི་གཙོ་བོ་ནི། རྨེའུ་སྟོན་པ། གཡོར་པོ་རྒྱ་མོ་ཆེ། རྡུལ་སྟོན་རིན་དབང༌། ལ་སྟོད་དཀོན་མཆོག་མཁར། རྨོག་ཅོག་པ། ཞང་སྒོམ་ ༣༩༠༽ཆོས་སེང་རྣམས་ཡིན། བརྒྱུད་པ་བཞི་པ་རྨོག་ལྕོག་པ་ནི། ལྷ་ཕུ་སྤང་རྩར་འཁྲུངས། ལོ་བཅུ་བདུན་ལ་ཞོང་ཞོང་དུ་ཆོས་སྒོར་ཞུགས་བླ་མ་ཤངས་པས་སྨིན་པར་མཛད། བརྒྱུད་འཛིན་ལྔ་པ་སྨོག་ལྕོག་པའི་གསུང་གི་སྲས་གྲུབ་ཐོབ་སྐྱེར་སྒང་པ་དྷརྨ་སེངྒེ་ཡིན། བརྒྱུད་པ་དྲུག་པ་སངས་རྒྱས་གཉན་སྟོན་ཆོས་ཀྱི་ཤེས་རབ་ཅེས་བྱ་བ་སྐྱེར་སྒང་པའི་ཐུགས་ཀྱི་སྲས་སུ་འཁྲུངས་པ་དེ་ཡིན། བརྒྱུད་པ་བདུན་པ་སངས་རྒྱས་སྟོན་པ་སངས་རྒྱས་གཉག་སྟོན་གྱི་རྒྱལ་ཚབ་ཏུ་གྱུར་པ་དེ་ཡིན། དེའི་སློབ་མ་མཁས་གྲུབ་ཤངས་སྟོན། དེའི་སློབ་མ་འཇོག་པ་རྒྱལ་མཚན་འབུམ། དེའི་སློབ་མ་གྲུབ་ཐོབ་ཆོས་འབྱུང་རིན་ཆེན་ལ་སོགས་པ་རྣམས་ཀྱིས་ཤངས་པའི་ཆོས་རྣམས་དར་བར་མཛད་པ་ཡིན་ནོ། སྒྲ་བསྒྱུར་མར་པ་ལོ་ཙ་ན། ཡུལ་ལྷོ་ཕུ་ཆུ་ཁྱེར། ཡབ་མར་པ་དབང་ཕྱུག ཡུམ་རྒལ་མོ་འོད་ཟེར་གཉིས་ཀྱི་སྲས་སུ་ཆུ་ཕོ་བྱི་བ་ལ་ ༣༩༡༽བསྟན་པ་སྤེལ་བར་སྨོན་ལམ་གྱི་མཐུ་གྲུབ་པ་སྟེ། དེ་ཡང་མར་པའི་དྲུང་དུ་སྒྲུབ་བརྒྱུད་ཀྱི་བསྟན་པའི་ཉམས་ལེན་གཙོ་བོར་སྟོན་ནས་མཁས་ཉན་མཛད་པས་རྗེ་མར་པས་རྫོང་དཀར་བསྐྱེད་མོས་ཚལ་གྱིས་པའི་དཔྱད་ཀྱི་ཡོན་ཏན་རྣམས་བཤད་ནས་གནས་དེ་འཚོལ་ལ་བཤད་སྒྲུབ་ཀྱི་བསྟན་པ་སྐྱོང་ཞེས་ལུང་བསྟན་ཡང་ཅུང་ཟད་རྟེན་འབྲེལ་མ་འགྲེགས་པས་རིན་སྤུངས་ཀྱི་ཐད་ཀྱི་ས་དེར་བཟུང་སྟེ་གནས་གཞི་བ་དེ་བཏབ་རྟག་གཉིས་ཀྱི་བཤད་པ་གཙོ་བོར་བཟུང་ནས་བཤད་སྒྲུབ་ཀྱི་འཕྲིན་ལས་བསྐྱངས་སྐབས་ནུབ་གཅིག་མར་པ་བྱོན་ནས་སྔར་ལུང་བསྟན་པའི་གནས་དེ་འདི་མ་ཡིན་སྐྱེ་བ་ཕྱི་མ་འགྲུབ་པའི་སྨོན་ལམ་འཐོབ་གསུངས་པ་ལྟར།

སྐྱེ་བ་ཕྱིམ་སྣར་རྡོ་དཔེར་འཁྲུངས་ནས་རོང་བྱམས་ཆེན་དུ་རབ་ཏུ་རིགས་སད་པས་སྔོན་གྱི་མཛད་སྤྱོད་དྲན་པས་སྐུ་ཚེ་སྔོན་མར་ལུང་བསྟན་པའི་གནས་བཙལ་བས་འདི་ཡིན་དགོངས། ཁ་རག་བུམ་སྒྲུབ་ཀྱི་དགོན་གནས་ ༣༩༥༽བཏབ་ནས་འཆད་ཉན་བསྐྱངས་སྐབས་ནུབ་གཅིག་མར་པ་བྱོན་ནས་འདི་ནས་ཡར་རོང་ཆུང་དུ་སོང་ཞེས་པའི་ལུང་བསྟན་གྱིས་བསྐུལ་བ་ལྟར་རོང་ཆུང་བརྒྱུད་དེ་བྱོན་པས་རྒྱུན་ལྡན་མཚན་བརྗོད་ལ་ཞལ་འདོན་མཛད་པར་སྐྱིད་ཚལ་གྱི་སའི་ཐད་དེར་ཕེབས་སྐབས་ཆོས་ཀྱི་རྒྱལ་མཚན་ལེགས་པར་འཇུགས། ཞེས་པའི་ཚིག་མཚམས་སུ་ཅུང་ཟད་སྐུ་ངལ་བརྟེན་པ་དེར་བརྟགས་པས་སྔར་བླ་མས་ལུང་བསྟན་པའི་གནས་ཀྱི་མཚན་ཉིད་ཀྱང་ཚང་འདུག་པས་འདི་རང་ཡིན་པར་ངེས་ཤེས་བསྐྱེས་ཏེ་འབྲས་ཡུལ་རྫོང་མཁར་བསྐྱིད་མོས་ཚལ་གྱི་བཤད་གྲྭ་བཏབ། སྡེ་སྲིད་རིན་སྤུངས་པས་དབུའི་མཆོད་གནས་སུ་བཀུར་ནས་དུས་བཞི་ཁེབས་པའི་གཞིས་ཀྱི་ས་རིས་རྒྱ་ཆེར་བརྩལ། ཆོད་ཀྱི་འཕྲིན་ལས་བསྐྱངས་པས་ཀུན་མཁྱེན་སངས་རྒྱས་འཕེལ་ཞིས་སྙན་པའི་གྲགས་པས་ཁྱབ་སྟེ། དང་པོར་ཟབ་ ༣༩༦༽གསལ་མཉམ་མེད་ཞི་བ་ལྷ། བར་དུ་སྒྲུབ་བརྒྱུད་གཙུན་རྒྱན་མེས་སྟོན་མཚོ་བུར། ཐ་མར་སྤངས་རྟོགས་མཐར་ཕྱིན་སངས་རྒྱས་འཕེལ། ཞེས་བཤད། སློབ་མ་ཡང་གདན་སའི་བཀའ་བབས་ས་འཇམ་དབྱང་ཀུན་དགའ་ཆོས་བཟང༌། ཀུན་མཁྱེན་གོ་བོ་འབྱམས་བྱ་རྒོད་ཤོངས་ཀྱི་གནས་གཞི་འདེབས་པ་པོ། འབུམ་ཕྲག་གསུམ་པ་སོགས་མཐའ་ཡས་པ་བྱུང་ངོ༌། ༈ རྗེ་བཙུན་མི་ལ་རལ་པས་ནི་སྒྲུབ་བརྒྱད་ཀྱི་བསྟན་པའི་བཀའ་གཙོ་བོར་བཟུང་བ་སྟེ། དེ་ནི་ཡབ་མིང་ལ་ཤེས་རབ་རྒྱལ་མཚན་དང༌། ཡུམ་མྱང་གཟའ་དཀར་རྒྱལ་གཉིས་ཀྱི་སྲས་སུ་ལྕགས་ཕོ་འབྲུག་གི་ལོ་ལ་སྐུ་བལྟམས། མཚན་ཐོས་པ་དགའ་ཞེས་བཏགས། དང་པོར་ལྷ་རྗེ་གནུབས་ཆུང་ལ་དྲག་བསྔགས་གཟའ་གདོང་དམར་ནག་དང་སྒྲུལ་སོགས་གསན། ལོ་སུམ་བཅུ་རྩ་བརྒྱད་ལོན་པ་ན་རྗེ་མར་པའི་དྲུང་དུ་བྱོན་གདམས་པ་གནང་དགོས་པའི་ཞུ་བ་

༣༩༧༽ཕུལ་བས། ལོ་དྲུག་ཏུ་ཕྲུ་རློག་པ་དང་མཁར་ལས་མང་པོ་དང་རྡོ་སྐྱལ་བ་སོགས་སྒལ་པ་རྣག་ཁྲག་དུ་སོང་སོང་འབུངས། དེ་ནས་སྙན་བརྒྱུད་ཀྱི་གདམས་ངག་རྫོགས་པར་གནང་ཁྱོན་ལོ་བཞི་བཅུ་རྩ་བཞིའི་བར་དུ་བཞུགས། ཞེ་ལྔ་ནས་སྒྲུབ་པ་ལ་རྩ་གཅིག་ཏུ་ལོ་བཞི་བཅུའི་བར་མཉམ་བཞག་མཛད་པས་ཉམས་རྟོགས་མཐར་ཕྱིན་ནས་དགུང་ལོ་བརྒྱད་བཅུ་རྩ་བཞི་ལ་ཞི་བའི་དབྱིངས་སུ་གཤེགས་སོ། རྗེ་བཙུན་དེ་ལ་བུ་སློབ་བསམ་གྱིས་མི་ཁྱབ་པ་ཡོད་ཀྱང་མཆོག་གསུམ་སྟེ། མིའི་འགྲོ་བ་འདུལ་བའི་མཆོག་རྗེ་སྒོམ་པོ་པ། མི་ལ་ཡིན་འདུལ་བའི་མཆོག་བཀྲ་ཤིགས་ཚེ་རིངས་མ། ཌཱ་ཀི་མ་རྣམས་འདུལ་བའི་མཆོག་སྔགས་སྐྱེས་ལྷན་གཅིག་སྐྱེ་པའི་སྒྲོལ་མ་རྣམས་སོ། དེ་ལ་རྗེ་སྒམ་པོ་པ་ནི། སྔོན་རྒྱལ་པོའི་ཁབ་ཀྱི་གྲོང་ཁྱེར་དུ་ ༣༩༨༽ཁྱིམ་བདག་ཕྱུག་ཅིང་རིགས་མཐོ་སྲས་སུ་ཟླ་འོད་གཞོན་ནུར་གྱུར་པའི་ཚེ། བྱ་རྒོད་ཕུང་རིར་བྱོན་སྟེ་ཐུབ་པའི་དབང་པོར་མོ་ཏང་འཛིན་རྒྱལ་པོ་ཞུ་བ་ལ་གསོལ་བས། ཞལ་གྱིས་བཞེས་པར་རང་གི་ཁྱིམ་དུ་སྟོན་པ་འཁོར་བཅས་སྤྱན་དྲངས་ནས་ལེགས་པར་བསྙེན་བཀུར་སྟོན་པས་ཀྱང་ཁྱོད་ཀྱིས་སྙིགས་མའི་དུས་སུ་མདོ་སྡེ་འདི་ཟུང་གཅིག་ཅེས་བཀའ་སྩལ། དེ་བཞིན་དུ་བགྱིད་ལ་གསོ་ཞེས་ཞལ་གྱིས་བཞེས་པ་ཚེ་སྟོན་པས་ཀྱང་ཁྱོད་མདོ་སྡེ་འདི་འཛིན་པའི་ཚེ་དང་ཉིད་ཀྱིས་གྲོགས་བྱེད་དོ་ཞེས་བཀའ་སྩལ་བའི་བྱང་ཆུབ་སེམས་དཔའམ་ཟླ་འོད་གཞོན་ནུ་དེ་རྗེ་སྒམ་པོ་དང༌། གྲོགས་མཛད་པར་ཞལ་གྱིས་བཞེས་པའི་ཐུབ་པ་ནི་ཕག་མོ་གྲུབ་པ་ཡིན་པར་བཤད་དོ། རྗེ་དེ་ཉིད་ནི་ཡུལ་བུང་སྙིར། ཡབ་རྙི་བ་རྒྱལ་པོ་དང་ཡུམ་ཤོ་མོ་གཟའ་གཉིས་ཀྱི་སྲས་སུ་མོ་ལུག་གི་ལོ་ལ་སྐུ་བལྟམས། གཞོན་ནུའི་དུས་སྨན་བསླབས་ཤིང༌། ཉི་ཤུ་ ༣༩༩༽རྩ་དྲུག་པ་ལ་དགེ་བཤེས་ཤན་པ་གླིང་པ་ལ་ཆིག་རྫོགས་མཛད། དེ་ནས་རྗེ་བཙུན་མི་ལའི་སྙན་པ་གསན་པས་དེ་རྩད་བཅད་པས་སྙེ་ནམ་གྱི་རི་ལ་བཞུགས་པ་ཐོས་དེར་བྱོན་པས་མདུན་དུ་ཆང་ཀ་པཱ་ལ་གང་འདུག་པ་གནང་བྱུང་བས།

དགེ་སློང་ཡིན་པས་བཏུང་དུ་མི་རུང་སྙམ་བྱུང་བ་ན། བླ་མས་མཁྱེན་ཏེ། ནན་གྱིས་བཀའ་རྩལ་བྱུང་བས། ལྷག་མ་ལ་ལུས་པར་གསོལ་བས། ཁྱོད་ཀྱི་མིང་ཅི་ཡིན་གསུང་བསོད་ནམས་རིན་ཆེན་བྱ་ལ་ལགས་ཞུས་པས། བསོད་ནམས་བསོད་ནམས་བྱ་བ་ལན་གསུམ་གསུངས་ནས། བསོད་ནམས་ཚོགས་གཉིས་བསགས་ལས་བྱུང༌། སེམས་ཅན་ཀུན་གྱི་རིན་པོ་ཆེ། ཞེས་པའི་མགུར་ཡང་གསུངས། དེ་ནས་གདམས་པ་ཟབ་མོ་གཅིག་ཞུ་ཞུས་པས། ཁྱོད་ཀྱི་དབང་ཐོབ་བམ་གསུངས། མར་ཡུལ་བློ་ལྡན་ལ་རིན་ཆེན་རྒྱན་དྲུག་དང་བདེ་བ་མཆོག་ ༤༠༠༽ལ་སོགས་པའི་དབང་མང་པོ་ཐོབ། དབུ་རུ་བྱང་ཕྱོགས་སུ་བཀའ་གདམས་ཀྱི་གདམས་པ་ཡང་མང་དུ་ཉན། ཞག་བཅུ་གསུམ་དུ་མི་འཆོར་བའི་ཏིང་ངེ་འཛིན་ཞིག་ཀྱང་ཡོད་ཞུས་པས། ཧ་ཧ་ཞེས་བཞད་མོ་ཆེན་པོ་ཞིག་མཛད། དེ་འདྲ་བའི་ཏིང་ངེ་འཛིན་པས་གཟུགས་དང་གཟུགས་མེད་པའི་ལྷ་ལ་བསྐལ་བའི་བར་དུ་མི་འཆོར་བའི་ཏིང་ངེ་འཛིན་ཡོད་དེ་འཚང་རྒྱ་བ་ལ་མི་ཕན། བྱེ་མ་བཙིར་བས་མར་ཁུ་འཆད་རྒྱུ་མ་བཅུག དེ་བཅུག་ན་ད་ལྟ་བོད་གྲུབ་ཐོབ་ཀྱིས་གང་བ་འོང་བ་ཡིན། བཀའ་གདམས་པ་ལ་བསྐྱེད་རིམ་ལྷ་ཕོ་རིང་པོ་རེ་དང་རྫོགས་རིམ་སྣོད་བཅུད་འོད་གསལ་དུ་སྡུད་པ་རེ་ལས་མེད། ད་ཁྱོད་ངའི་གཏུམ་མོ་ཨ་ཐུང་སྒོམས་དང་གསུངས་གདམས་པ་རྣམས་ ༤༠༡༽གནང་སྟེ། བསྒོམས་པས་རྟགས་མཐརའ་ཡས་པ་རིམ་པར་བྱུང་བ་བླ་མ་ལ་ཞུས་པས། ཐམས་ཅད་ལ་ལུས་ཀྱི་གནས་འདིར་རླུང་དང་ཁམས་ཟིན་པའི་རྟགས་ཡིན། སྐྱོན་ཡང་མིན་ཡོན་ཏན་ཡང་མ་ཡིན་ད་དུང་བསྒོམས་ཤིག་གསུངས། དེ་ལྟར་ཞབས་དྲུང་དུ་ཟླ་བ་བཅུ་གསུམ་བར་བསྡད་དེ་ཉམས་རྟོགས་ཁྱད་པར་ཅན་འཁྲུངས། ད་དབུས་པ་སྟོན་པ་རང་དབུས་སུ་བཞུད་གསུངས། ཁྱོད་དུག་གསུམ་རྒྱས་པའི་མི་དང་མ་འགྲོགས། ཞེས་སོགས་བསླབ་བྱ་མང་པོ་གནང་ད་དུང་རི་ཁྲོད་འགྲིམས་ལ་ལོ་གསུམ་ན་ཁྱོད་ལ་དགེ་སྦྱོར་ཤ་མ་ཞིག་སྐྱེའོ་གསུངས། དེ་ནས་དབུས་སུ་བྱོན་འོ་དེ་གུང་རྒྱལ་གྱི་གངས་ལ་བཞུགས་པས་བླ་མ་རྗེ་བཙུན་ཆོས་ཀྱི་སྐུར་གཟིགས།

དེ་ནས་སྒམ་པོར་བྱོན་ནས་ཆོས་ཀྱི་འཕྲིན་ལས་བསྐྱངས་ཏེ། རྗེ་བཙུན་གྱི་ཐབས་ལམ་དག་ཕྱག་ཆེན་ལོགས་ལོགས་སུ་མི་མཛད་པར། སྔགས་ཀྱི་སྣོད་དུ་ ༤༠༢༽རུང་བ་རྣམས་ལ་ཐབས་ལམ་གྱི་གདམས་པ་བསྟན། དབང་བསྐུར་མེད་ཀྱང་ཕ་རོལ་ཏུ་ཕྱིན་པའི་སྣོད་དུ་རུང་བ་རྣམས་ལ་ཕྱག་ཆེན་གྱི་གདམས་པ་བཏབ་སྟེ་ལྷན་ཅིག་སྐྱེས་སྦྱོར་ཞེས་བྱ་བའི་ཁྲིད་རིམ་ཡང་མཛད། དེ་ལ་དྭགས་པོའི་རྟོགས་ཆོས་ཀྱང་ཟེར། བཀའ་གདམས་ཀྱི་བསྟན་པའི་རིམ་པའི་བསྟན་བཅོས་ཀྱང་མཛད་གདམས་མང་དུ་བསྟན་པས། འདི་ནས་བཀའ་ཕྱག་ཆུ་བོ་གཉིས་འདྲེས་སུ་གྱུར་ཏེ། སྙན་པས་ཕྱོགས་ཐམས་ཅད་ཁྱབ། མཐར་དགུང་ལོ་བཅུན་ཅུ་རྩ་ལྔ་ཆུ་མོ་བྱི་བའི་ལོ་ལ་གཤེགས་སོ། གསུང་ལས་སྐྱེས་པའི་བུ་ཆེན་མཐརའ་ཡས་ཀྱང་གཙོ་ཆེ་བ་ཤོ་རོམ་འཕགས་པ། ཟིམ་ཤིང་ཡེ་ཤེས་སྙིང་པོ། གསེར་སྒོམ་ཡེ་ཤེས་སྙིང་པོ། རཻ་ཉི་བ་ཆོས་ཀྱི་གཡུ་དྲུང་སྟེ་གྲུབ་ཐོབ་ཀྱི་བུ་བཞི། དྭགས་པོ་སྒོམ་ཚུལ། ཕག་མོ་གྲུབ་པ། འབའ་རོམ་པ། དུས་གསུམ་མཁྱེན་པ་སྟེ་བརྒྱུད་འཛིན་གྱི་བུ་བཞི་ ༤༠༣༽དྭགས་པོ་འདུལ་འཛིན་ལ་སོགས་པ་བརྒྱད་རེ་བུ་ཆེན་བཅུ་དྲུག་ཏུ་གྲགས་སོ། དེ་ལ་དུས་གསུམ་མཁྱེན་པ་ནི། བསྐལ་བཟག་གི་སངས་རྒྱས་བྱམས་པའི་རྗེས་སུ་དེ་བཞིན་གཤེགས་པ་སེངྒེ་ཞེས་བྱ་བར་ལུང་བསྟན་པ་དེ་ཡིན་ཞིང༌། ཞིང་འདིར་ནི་སྔོན་དཔལ་མགོན་ཀླུ་སྒྲུབ་ཀྱི་སློབ་མ་པྲཛྙཱ་ཨ་ལངྐཱ་ཞེས་བྱ་བ་དང༌། སློབ་དཔོན་པདྨའི་སློབ་མ་རྒྱལ་བ་མཆོག་དབྱངས་ལ་སོགས་དང༌། ཕྱིས་དགེ་བའི་བཤེས་གཉེན་པོ་ཏོ་བ་རིན་ཆེན་གསལ་རྣམས་སུ་སྐྱེ་བ་ཟུང་ནས། དེ་རྗེས་མདོ་ཁམས་ཡུལ་གྱི་ཏི་ཤོད་གངས་ཀྱི་ར་བར། ཡབ་གཤེས་གཉེན་གཤེད་ཀྱི་རྣལ་འབྱོར་པ་སྒོམ་པ་རྡོ་རྗེ་མགོན་དང༌། ཡུམ་རྣལ་འབྱོར་མ་ལྷ་ཐོག་བཟའ་གཉིས་ཀྱི་སྲས་སུ་ལྕགས་ཕོ་སྟག་ལ་སྐུ་བལྟམས། ཡབ་ལས་རྒྱལ་པོའི་སྲོག་སྙིང་ཞུས་ནས་བསྒྲུབ་པས་གྲུབ་པ་བརྙེས། མཁན་པོ་མལ་འདུལ་འཛིན་ལ། བསྙེན་པར་རྫོགས་འདུལ་བ་

༤༠༤༽ལ་མཁས་པར་མཛད། དེ་ནས་ཆོས་རྗེ་སྒམ་པོ་པའི་དྲུང་དུ་བྱོན་ནས་དབངདང་གདམས་པ་མཐའ་ཡས་པ་གསན། ཐབས་ལམ་གྱི་གདམས་ངག་གནང་ནས་བསྒོམས་པས་ཞག་དགུ་ན་བཙན་ཐབས་སུ་བདེ་དྲོད་འབར་ཏེ་རྟོགས་པ་འཁྲུངས། ཚུར་ཕུར་དགོན་སྡེ་བཏབ། དེ་ནས་ཕྱོགས་ངེས་མེད་དུ་ཕེབས་ཏེ་འགྲོ་དོན་ཕྲིན་ལས་རྒྱ་ཆེར་བསྐྱངས་ནས་མཐར་སྐུ་འདའ་ཁར་ཉེ་འཁོར་བགྲེས་པ་རྣམས་ལ་དངོས་པོ་མང་དུ་ཡོད་པ་རྣམས་ཀྱིས་དཀོན་མཆོག་གི་རྟེན་དང་དགེ་འདུན་ལ་བསྙེན་བཀུར་གྱི་གསུངས་ནས་ཆུ་མོ་གླང་གི་ལོ་དགུང་ལོ་བརྒྱད་བཅུ་རྩ་བཞི་ལ་དཔའ་བོ་མཁའ་འགྲོའི་བསུ་བས་དག་པའི་ཞིང་དུ་གཤེགས་སོ། སློབ་མ་མཐའ་ཡས་པའི་ནང་ནས་སངས་རྒྱས་རབ་ཆེན་ནི། ཡུལ་ཡར་ཀླུང་དུ་ཡབ་གཙང་པ་དཔལ་གྲགས་དང༌། ཡུམ་བཙུན་ཆུང་མ་བྱ་བའི་སྲས་སུ་འཁྲུངས། བྱིས་པའི་དུས་ནས་གར་བྱོན་དུ་འཇའ་གུར་འོང་བ་དང༌། མཁའ་འགྲོ་མ་གསེར་ ༤༠༥༽གྱི་རྒྱན་ཅན་བཞི་ཕྱི་བཞིན་དུ་འཕྲང་བ་ཡོད་པར་གྲགས། དུས་གསུམ་མཁྱེན་པ་སོགས་བཤེས་གཉེན་དུ་མས་ལ་གསན་པ་མང་དུ་མཛད། འགྲོ་དོན་ཕུན་སུམ་ཚོགས་པའི་མཐར་དགུང་ལོ་བདུན་བཅུ་པ་དབྱར་ཟླ་ར་བའི་ཉེར་ལྔ་ལ་དག་ཞིང་དུ་གཤེགས་སོ། དེའི་སློབ་མ་ཆོས་རྗེ་སྤོམ་བྲག་པ་ཡིན་ཏེ། དེ་ནི་སྐྱེ་བ་སྔ་མ་བྱ་རྒོད་ཕུང་རི་དང་རྡོ་རྗེ་གདན་གྱི་བར་དུ་ས་ཐོབ་པའི་བྱང་སེམས་ཡེ་ཤེས་བློ་གྲོས་ཞེས་བྱ་བར་སྐྱེ་བ་བཞེས་པར་བཤད། དེ་ནས་འདར་འབྲི་དམ་པ་ཆོས་ཕྱུག་ཅེས་བྱ་བར་འཁྲུངས། ལོ་བཅུ་བཞི་ལ་སངས་རྒྱས་རས་ཆེན་དང་མཇལ་བས་ཕྱག་ན་རྡོ་རྗེ་དངོས་ཡོན་པའི་སྣང་བ་ཤར། ས་གཞན་དུ་འགྲོ་འདོད་པ་ལ་དུས་གསུམ་མཁྱེན་པ་དངོས་སུ་བྱོན་ནས་ཁྱོད་ཀྱི་བུ་སློབ་དང་ཡང་སློབ་ཀྱི་བར་དུ་ཡང་འཕྲིན་ལས་རྒྱ་ཆེན་པོ་འོང་བ་ཡིན། གར་ཡང་མ་འགྲོ་པ་འདི་ཉིད་དུ་སྒོམས་དང་རང་གཞན་གཉིས་ཀ་དོན་འགྲུབ་ཅེས་ ༤༠༦༽ལུང་བསྲན་པ་ལྟར། སྤེལ་སྒོ་དགོན་པར་ཕྱག་ཕབ་ནས་ལོ་བཅུ་དྲུག་སྒྲུབ་པ་མཛད་པས་དག་པའི་སྣང་བ་བསམ་གྱིས་མི་ཁྱབ་པར་ཤར་སྙན་པས་ཕྱོགས་ཐམས་ཅད་དུ་ཁྱབ་བོ།

དེའི་སློབ་མ་རིན་པོ་ཆེ་ཀརྨ་པཀྴི་ཡིན། སངས་རྒྱས་ཀྱི་གསུང་རབ་རྣམས་ཐོས་པ་ཙམ་གྱིས་ཐུགས་སུ་ཆུད སྙན་པའི་གྲགས་པ་ཤིན་ཏུ་ཆེ་བའི་ཚེ་ཧོར་རྒྱལ་པོས་གསེར་ཡིག་པ་བཏང་སྟེ་གདན་དྲངས། རྒྱལ་པོ་འཁོར་བཅས་བྱང་ཆུབ་ལ་བཙུད་མི་ཉམ་འགའི་ཡུལ་དུ་གཙུག་ལག་ཁང་ཆེན་པོ་བརྩེགས། མཐར་དགུང་ལོ་བརྒྱད་བཅུ་པ་ཆུ་མོ་ལུག་གི་ལོ་ལ་གཤེགས་སོ། དེའི་སློབ་མ་གྲུབ་ཐོབ་ཨོ་རྒྱན་པ་ཡིན། དེའི་སློབ་མ་ཆོས་རྗེ་རང་འབྱུང་པ་ཡིན། ཀརྨ་པཀྴིས་སྟོད་ལུང་འཕར་ཚང་དུ་གྲོང་འཇུག་མཛད་པས་ཤི་ནས་ལོག་པ་མི་རུང་སྙམ། ཕ་མས་སྤྱན་ལ་ཁབ་ཀྱིས་བཙབས་པས་དེར་རྟེན་འབྲེལ་མ་འགྲིབ་ནས་ཙའི་ཕུ་གངས་ཞུལ་མོའི་འགྲམ་དུ་ ༤༠༧༽ཆོས་རྗེས་སྲིད་པ་བར་མའི་གཟུགས་ཀྱི་བྱོན་ནས་དེར་ཤིང་ཕོ་སྤྲེའུའི་ལོ་ཡར་ངོའི་ཚེས་བརྒྱད་ལ་སྐུ་བལྟམས། དེ་ནས་ལོ་ལྔ་ལོན་པ་ན་གྲུབ་ཆེན་ཨོ་རྒྱན་པའི་གསུང་གིས་སང་ངའི་བླ་མ་འབྱོན་པ་ཡོད་གསུངས་ནས་སྟན་མཐོན་པོ་གཤམས། དེར་གྲུབ་ཆེན་པའི་དྲུང་དུ་བྱོན་པ་ན་བསྟན་མཐོན་པོ་དེ་ལ་ཐོགས་པ་མེད་པར་འཛེགས་ཏེ་བཞུགས་པར། གྲུབ་ཆེན་པའི་གསུང་གི་བྱིས་པ་ཁྱོད་ངའི་བླ་མའི་གདན་ལ་སྡོད་དོ་པ་ཅི་ཡིན་གསུངས་པས། བླ་མ་དང་ང་ཡིན་ཏེ། ད་ཁྱོད་ལ་རེ་དགོས་པར་འདུག་བྱས་ནས་ཞོལ་གྱིས་བབས། དེ་ནས་ཨོ་རྒྱན་པས་སེམས་བསྐྱེད་དང་འཁོར་ལོ་སྡོམ་པ་དྲིལ་བུ་ལུགས་ཀྱི་དབང་དང་མ་ཕུར་གྱི་དབང་རྣམས་གནང༌། དེ་ནས་དགུང་ལོ་བཅོ་བརྒྱད་པ་ལ། མཁན་པོ་གཞོན་ནུ་བྱང་ཆུབ་དང༌། སློབ་དཔོན་དགེ་འདུན་པ་རིན་ཆེན་སྒང་ལས་བསྙེན་པར་རྫོགས། བདེ་ཆེན་སྟེང་དང་ལྷུན་གྲུབ་སྟེང་གྱི་རི་ཁྲོད་བཏབ། དེ་ནས་ཧོར་ ༤༠༨༽རྒྱལ་པོའི་སྤྱན་འདྲེན་པ་བྱུང་ནས་ཐེགས། འགྲོ་དོན་དཔག་མེད་མཛད་ནས་བོད་ལ་ཕེབས་ཁར་ཁྱི་ལོ་རི་བོ་རྩེ་ལྔར་ཐེགས། དེ་ནས་བོད་ལ་ཕེབས་ནས་བསམ་ཡས་འཆིམས་ཕུར་ཏིང་ངེ་འཛིན་ལ་རྩེ་གཅིག་ཏུ་བཞུགས་ནས། སླར་ཡང་རྒྱའི་ཡུལ་དུ་ཐེགས་ནས།

དེར་སྐུ་ཚེའི་འདུ་བྱེད་བཏང་སྟེ་ཆོས་ཉིད་ཟླ་བའི་དཀྱིལ་འཁོར་གྱི་ནང་དུ་བཞུགས་པར་བསྟན་ནས་རྒྱལ་པོ་འཁོར་བཅས་དད་པའི་ས་ལ་བཀོད་དོ། དེ་ནི་དགུང་ལོ་ལྔ་བཅུ་རྩ་དྲུག་བཞེས་པ་ས་མོ་ཡོས་ཀྱི་ལོ་ཡིན་པར་བཤད་དོ། སློབ་མ་ཡང་གཡུང་སྟོན་རྡོ་རྗེ་དཔལ་ལ་སོགས་པ་མཐའ་ཡས་པ་བྱུང་ངོ༌། རྗེ་རོལ་བའི་རྡོ་རྗེ་ནི། རང་བྱུང་པའི་སྐུ་སྐྱེ་བ་དེ་མ་ཐག་པ་ཡུལ་ཀོང་ཡུལ་དུ་འཁྲུངས། འཕྲིན་ལས་རྒྱ་ཆེར་བསྐྱངས་ནས་དགུང་ལོ་བཞི་བཅུ་རྩ་བཞི་ལ་གཤེགས། དེའི་སྐུའི་སྐྱེ་བ་དེ་བཞིན་གཤེགས་པ་ནི། ཡུམ་ཨེ་མྱང་དུ་ཤིང་ཕོ་བྱི་བའི་ལོར་འཁྲུངས། ཕྲིན་ལས་རྒྱ་ཆེར་སྤེལ་ནས་དགུང་ལོ་སུམ་ཅུ་ ༤༠༩༽རྩ་གཉིས་པ་ཤིང་མོ་ལུག་ལ་གཤེགས། དེ་བཞིན་གཤེགས་པའི་སྐུའི་ཡང་སྲིད་ཆོས་རྗེ་མཐོང་བ་དོན་ལྡན་ནི་ཀརྨ་པཀྴི་སྐུ་བལྟམས་ཡལ་དང་ཉེ་བའི་ས་ཆ་ངོམ་དུ་མི་ཕོ་སྤྲེལ་ལོར་འཁྲུངས། ཕྲིན་ལས་རྒྱ་ཆེར་སྤེལ་ནས་དགུང་ལོ་སུམ་ཅུ་རྩ་བརྒྱད་པ་ཆུ་མོ་བྱ་ལ་གཤེགས། དེ་དག་ནི་བརྒྱུད་པ་དང་པོའི་སྐབས་སོ། སྤྲུལ་པའི་སྐུའི་བརྒྱུད་པ་གཉིས་པའི་རིམ་པ་བརྗོད་པར་བྱ་སྟེ། རྗེ་བཙུན་ཏི་ལི་པའི་སློབ་མ་ཁོལ་པོ་དགའ་ཞེས་བྱ་བ་ལས་སྐུ་ཚེ་འཕོས་ནས། ན་རོ་པའི་སློབ་མ་ཛ་ལནྡྷ་རར་འཁྲུངས་པའི་ཚེ་ནགས་སུ་མེ་ཏོག་འཐུར་བྱོན་པའི་སྐབས་ཞིག་སྤྲིན་གསེགས་ནས་མཁའ་འགྲོའི་ལུང་གིས་བུ་བུ་བྱང་ཕྱོགས་ཁ་བ་ཅན་གྱི་ལྗོངས། རྒྱལ་བས་ལུང་བསྟན་བོད་ཅེས་གྲགས་པའི་ཡུལ། དེར་སོང་ཁྱོད་ཀྱི་འདོད་པ་འགྲུབ་བྱེད་དེ། བདེ་གཤེགས་ཉིད་སྤྲུལ་ཁྱོད་ཀྱི་མཐོང་བར་འགྱུར། ཞེས་ལུང་བསྟན་པ་ ༤༡༠༽ལྟར་བོད་དུ་ཤོན་བཤེས་གཉེན་དུ་མ་དང་མཇལ། ཁྱད་པར་རྗེ་མི་ལ་དང་མཇལ་ནས། རྗེ་བཙུན་མི་ལ། ཁྱོད་ནི་ཁ་བ་ཅན་ལྗོངས་འདིར། ཡང་ཡང་སྐྱེ་ཞིང་ཆོས་སྤྱོད་དེ། ཞེས་སོགས་ལུང་བསྟན་ནས་བལ་བོད་ཀྱི་མཚམས་སུ་བཀའ་ཐུབ་ལ་གནས་པ་ལས་སྐུ་ཚེ་འཕོབ་སྟེ། དབུར་སྟོད་དུ་ཡབ་དགེ་བསྙེན་འབྱུང་སེང་དང་ཡུམ་སྒྲོམ་མ་འབུམ་གྱི་སྲས་སུ་མི་ཕོ་བྱི་བ་ལ་འཁྲུངས།

ཆེར་གྱུར་པ་ནང་སྒམ་པོ་པ་ཁུ་དབོན་གྱི་དྲུང་དུ་བསྙེན་པར་རྫོགས་མཚན་ཚུལ་ཁྲིམས་དཔལ་དུ་གསོལ། ཕྲིན་ལས་རྒྱ་ཆེར་བསྐྱངས་ནས་ཆུ་ཕོ་བྱི་བར་གཤེགས། དེའི་སྐུ་སྐྱེ་དགོ་སློང་ནམ་མཁའ་འོད་དྲུག་ཅུ་རྩ་བདུན་ལ་གཤེགས། དེའི་སྐུའི་སྐྱེ་བ་བཀྲ་ཤིས་གྲགས་པ་བརྒྱད་བཅུ་རྩ་གསུམ་ལ་གཤེགས། དེའི་སྐུའི་སྐྱེ་བ་རྟོགས་ལྡན་གྲགས་སེངྒེ། དེའི་སྐུའི་སྐྱེ་བ་ཆོས་རྗེ་ཆོས་དཔལ་ཡེ་ཤེས། དེའི་སྐུའི་སྐྱེ་བ་ཆོས་ཀྱི་ ༤༡༡༽རྗེ་ཞྭ་དམར་བཞི་པའོ། ༈ རྗེ་སྒམ་པོ་པས་དགེ་བཤེས་ཁམས་པ་ཆེན་པོ་ཞེས་མ་གས་པར་མཛད་པའི་རྗེ་ཕག་མོ་གྲུབ་པ་ནི། ཐུབ་པའི་དབང་པོ་རང་ཉིད་ཡིན་པས་སངས་ཉིད་ཀྱི་ལུང་བསྟན་ཅིང༌། རྒྱ་བོད་ཀུན་ཏུ་གྲུབ་པའི་སྐྱེས་མཆོག་རྣམས་སུ་སྐུའི་སྐྱེ་བ་བཟུང་བ་ནི། ཨོ་རྒྱན་གྱི་ཡུལ་དུ་སྲོང་འགྲོ་བ་དབུགས་འབྱིན་ཞེས་བྱ་བས་རྗེས་སུ་བཟུང་བའི་དཔའ་བོ་རྡོ་རྗེ་དེ་ནས་རིམ་གྱིས་དམ་ཚིག་རྡོ་རྗེ། པདྨའི་རྡོ་རྗེ། ལྷན་གཅིག་སྐྱེས་པའི་རྡོ་རྗེ། ཐ་ག་པ་རྡོ་རྗེ་སོགས་སུ་སྐྱེ་བ་བཟུང་ནས་བོད་འདིར་ཡུལ་མདོ་ཁམས་ཀྱི་ལྷོ་བརྒྱུད་འབྲི་ལུང་རྣེ་ཤོད་ཏུ་ལྕགས་ཕོ་སྟག་གི་ལོ་ལ་འཁྲུངས། དགུང་ལོ་དགུ་ལོན་ཚེ་སློབ་དཔོན་ལྷིང་ངོ་འོད་ཟེར་རྒྱལ་མཚན་པ་ལས་རབ་ཏུ་བྱུང་མཚན་རྡོ་རྗེ་རྒྱལ་པོར་གསོལ། བཅུ་དགུ་ལོན་ཚེ་དབུས་སུ་ཕེབས། བཀའ་གདམས་པའི་དགེ་བཤེས་གང་ས་དང་དོན་སྟེང་པ་དང༌། ༤༡༢༽བྱ་ཡུལ་བ་སོགས་ལ་གསན་པ་རྒྱ་ཆེར་མཛད། ཉི་ཤུ་རྩ་ལྔར་ཟུལ་ཕུར་བྱ་འདུལ་བ་ལས་བསྙེན་པར་རྫོགས། དེ་ནས་ས་སྐྱ་པ་ཆེན་པོ་ལ་ལམ་འབྲས་སོགས་གདམས་པ་མང་དུ་གསན། དེ་རྗེས་རྗེ་སྒམ་པོ་པའི་དྲུང་དུ་བྱོན་པས་བླ་མས་ཆོས་གང་ལ་ཉན་ཞེས་སོགས་ཀྱི་གསུང་གླིང་མང་ཙམ་གསུངས་བྱུང་བར། བླ་མ་ས་ཆེན་གྱིས་མཐོཔང་ལམ་རྣམ་པར་མི་རྟོག་པའི་ངོ་སྤྲད་ལགས་ཞུས་པས། ཟན་ཆངས་ཞིག་ཕྱག་ན་འདུག་པ་དེར། ཁྱོད་ཀྱི་དེ་ལས་འདི་མི་དགའ་རི་ཚི་གསུངས་པས་ཐུགས་སྐྱོག་གིས་སོང་བར།

ཁྱེད་རང་ཤར་གྱི་རི་དིའུ་ཕ་གིའི་ཁར་ཁམས་སེང་ལ་བྱོན་གཅིག ཁོང་འགའ་ཞིག་གིས་ཆོས་ཟིན་པ་དང༌། འོ་སྒོམ་གསུང་གླིང་བྱའོ་གསུངས་བ། དིའུ་ཤར་མའི་ཁར་བྱོན་ནས་མནོ་བསམ་མཛད་པས། སྔར་གྱི་ཆོས་ཐམས་ཅད་ཕྱི་ཤུན་དང་སྣུན་པར་སོང་ནས་ནམ་མཁའ་རྣམ་པར་དག་པ་ལྟ་བུའི་རྟོགས་པ་བཟང་ ༤༡༣༽པོ་འཁྲུངས། ཐུགས་རབ་ཀྱང་ནམ་མཁའ་ལ་མདུང་བསྐོར་བ་ལྟར་སོང༌། དེ་ནས་སྤྱན་སྔར་བྱོན་པས་སྒམ་པོ་པས་མཁྱེན་ཏེ། ད་ང་ལ་ཡང་དེ་ལས་ལྷག་པ་བརྟན་རྒྱུ་མེད་འོན་ཀྱང་ང་རང་གི་ལུགས་ཀྱི་ཁྲིད་གཅིག་བྱའོ་གསུངས་ནས་ལྷན་གཅིག་སྐྱེས་སྦྱོར་གྱི་ཁྲིད་གནང༌། དེ་ནས་རིང་པོར་མ་ལོན་པར་སྒམ་པོ་པ་གཤེགས། དེ་ནས་ཐུགས་དགོངས་ལ། བགས་ཁྲོད་དབེན་པ་སྟེ་དབང་གིས། སྤྱོད་ཅིང་རང་དབང་རྟེན་མཛད་གསོལ། ཞེས་པའི་གསོལ་བ་བཏབ་ནས། གདན་ས་མཐིལ་དུ་ས་ཕོ་སྟག་གི་ལོ་ཕེབས། དེར་རྒྱ་སྒོམ་རྨི་རས་བྱ་བའི་སྤྱིལ་པོར་བཞུགས་ནས་ཁྱོད་ཀྱི་སྤྱིལ་པོ་འདི་སྐྱིད་བྱ་བ་ལན་གསུམ་གསུངས་པས་བཞེད་ན་ཕུལ་བས་ཆོག་ཟེར། ས་དེ་གནས་ཀྱི་སྙིང་པོར་འདུག་པས་འོ་ན། ཁོ་བོའི་ཀོ་གདན་ལོང་ཤོག་གསུངས་ཏེ་དེ་ཉིད་དུ་ ༤༡༤༽གནས་བཅས། དེར་མཇག་སྤྱིལ་ལས་མེད་པས། དེ་ནས་སྟག་ལུང་ཐང་པས་བླ་མའི་སྤྱིལ་པོ་གཅིག་བྱེད་པར་ཞུས་པས། ཉིན་གཅིག་ལ་གྲུབ་ན་གྱིས་གསུངས། དེ་ནས་རིང་བ་མི་རུང་གསུངས་ནས་ཉིན་གཅིག་ཁོ་ན་ལ་གླང་སྤྱིལ་དེ་སྒྲུབ་པོ། དེར་དགེ་འདུན་མང་དུ་འདུས་ནས་གྲྭ་པ་བརྒྱད་བརྒྱ་ལ་གདུགས་ཐོགས་ཀྱི་སློབ་མ་ལྔ་བརྒྱ་བྱུང་བར་གྲགས། དེ་ལྟར་ཆོས་ཀྱི་འཕྲིན་ལས་རྒྱ་ཆེར་མཛད་ནས་ལྕགས་ཕོ་སྟག་གི་ཟླ་བ་བདུན་པའི་ཚེས་ཉེར་ལྒ་ལ་སྤྲུལ་པའི་སྐུ་བསྡུ་བར་མཛད་དོ། ་་་་་་་་་་བུ་ཆེ་་་་་་་་་་བྱོན་པ་ནི། མོས་གུས་མཐར་ཐུགས་སྟག་ལུང་པ། ་་་་་་་་་་་་ཐར་ཐུག་སྣང་ཕུ་བ། ་་་་་་་་་་་་་ མཐར་ཐུག་པར་ཕུ་བ། ནུས་པའི་མཐར་ཐུག འཆན་བུ་རྒྱ་རས་ཏེ་མཐར་ཐུག་གི་བུ་བཞི། སྐལ་ལྡན་ཡེ་ཤེས་སེངྒེ།

རྟོགས་་་་་མི་ཉག་སྒོམ་རིངས། གྲུབ་ཐོབ་ཉང་རེ་སེང་བོ། ཀུན་ ༤༡༥༽ལྡན་གཙང་བ་རབ་ཆུང་རྣམས་ལ་གདམས་པའི་བུ་བཞི་ཟེར། ་་་་རྗེ་འཇིག་རྟེན་མགོན་པོ་འབན་དྷ་ཕུག་བ། ཆོས་རྗེ་ལྡུམ། ཆོས་རྗེ་གཏུམ་རྣམས་ལ་རོ་གཅིག་རྟོགས་པ་ཕྱེད་བཞི། གཤེས་སྒོམ་དཀར་བ་སོགས་ཐུགས་ཀྱི་སྲས་བཞི་དང༌། རིན་ཆེན་ཤུག་རྩར་བ་སོགས་ཡི་གེ་མའི་བུ་བཞི་དང༌། ཡེ་ཕུག་པ་སོགས་ཉེ་བའི་སྲས་བཞི་སོགས་མཐའ་ཡོབ་འདི་ལ་འབྲི་ཁུང་སྒོམ་པ་ཤཱཀ་རིན་གྱིས། གདན་ས་དཔལ་གྱི་ཕག་གྲུ་དེ། ཆུ་མིག་བརྒྱ་རྩའི་མགོ་བོ་ཡིན། ཞེས་སྨྲ་པ་ལྟར་བོད་ཀྱི་ཡུལ་འདིར་གཙུག་ལག་ཁང་དང་སྡེ་དགོན་ལས་སོགས་པ་གདན་ས་འདི་ལས་མཆེད་པ་མང་བར་བཤད་དོ། འབྲི་ཁུངས་ལས་མཆེད་པ་བོད་ཁམས་གཉིས་སུ་བགྲང་གིས་མི་ལང་བ་དང༌། གླིང་རས་པ་ལས་མཆེད་པ་འབྲུག་སྐོར་རྣམས་ཀྱིས་བྱ་རྒོད་ཀྱི་ ༤༡༦༽ཉི་ལམ་བཅུ་གསུམ་གྱི་ཁྱབ་པར་གྲགས་པ་དང༌།་ སྟག་ལུང་ཐང་པ་གྱེས་པའང་དབུས་དང་ཁམས་ཀྱི་ས་ཆར་ཤིན་ཏུ་མང་བ་དང་བཅས་ཕྱོགས་ཐམས་ཅད་ལ་ཁྱབ་པར་གྲགས་སོ། དེ་རྗེས་ཕག་གྲུའི་གདན་ས་འབྲི་ཁུང་ཆོས་རྗེས་མཛད་པས་ལོངས་སྤྱོད་ཆུང་ཞིང་གྲྭ་པ་རྣམས་རེ་ཆེ་བར་བྱུང་བས། འགྲོ་མགོན་ལ་གསོལ་བ་བཏབ་པས། འགྲོ་མགོན་བྱོན་ནས་ཟ་འོག་གི་འབོལ་སྙིང་པ་ཞིག་འདུག་པ་དེ་ཁོ་རང་ཚོར་གཏོད། ཁྱོད་རང་དབུ་རུ་བྱང་ཕྱོགས་སུ་སོང་གསུངས་པའི་ལུང་བསྟན་བྱུང་བ་ལྟར། གདན་ས་ལོ་གསུམ་དུ་ཉི་བ་ཞིག་མཛད་ནས། དགུང་ལོ་སུམ་ཅུ་ཙང་བདུན་པ་ས་ཕག་འབྲི་ཁུང་དུ་ཕེབས། ལོ་དེ་ཉིད་ལ་བཙུན་གསར་བརྒྱ་ཐམས་པ་བྱུང༌། ཟ་མོའི་གདམས་པ་དེ་ཁོ་ན་ཉིད་རྟོགས་པའི་སློབ་མ་མང་པོ་ཨོ་རྒྱན་དང་ཛ་ལནྡྷ་ར་ཚུན་ཆོད་དང་རི་བོ་རྩི་ལྔ་ཡོན་ཆོད་ཀྱི་ལཡང་སུལ་དང་དབེན་གནས་ཐམས་ཅད་དུ་ཁྱབ་ ༤༡༧༽པར་མཛད། ཁྱད་པར་ལྕགས་ཕོ་བྱི་བའི་ལོ་ལ་འབྲི་ཁུང་ཐེལ་གྱིས་ཆོས་སྡེ་བཏབ། ཕྱིས་དགུང་ལོ་དྲུག་བཅུའི་སྟེང་དུ་ཕེབས་པའི་ཚེ། སིངྒ་ལའི་གླིང་གི་དགྲ་བཅོམ་པ་ཁ་ལེ་པ་་་་་་་་་་་་་་

་་་་་་ མེ་ཏོག་བཞི་པ་ཞིག་སྒམ་བུར་རྒྱས་བཏབ་ནས་སོ་སོར་མ་འཕྲོད་ཀྱི་བར་མི་རྙིང་བར་བྱིན་གྱིས་བརླབས་ཏེ། གཅིག་འབྲི་ཞེས་བྱ་བའི་སར་སློབ་དཔོན་ཀླུ་སྒྲུབ་བྱང་སེམས་རིན་ཆེན་དཔལ་དུ་སྐྱེ་བ་བླངས་ནས་ཡོད་པ་དེ་ལ་ཕུལ། གཅིག་རཏྣ་ཀུ་ཊི་ཞེས་བྱ་བའི་གཙུག་ལག་ཁང་ན་བྱང་ཆུབ་སེམས་དཔའ་སྐལ་ལྡན་ཤིང་རྟ་ཡོད་པ་དེ་ལས་ཕུལ། གཅིག་དྭི་བྷཱ་ཥི་ཞིག་ཡོད་པ་དེ་ལ་ཕུལ། གཅིག་དེས་ལྷ་ཆེན་པོ་ཞིག་བཞེངས་འདུག་པ་དེའི་ཐུགས་གར་བཞོག་ཅེས་གསུངས་པ་ལྟར། རྗེ་འབྲི་ཁུག་པ་ནི་ཀླུ་སྒྲུབ་ཡིན་པས་བཤད་དེ། དེ་ལྟ་བུའི་བདག་ཉིད་ཆེན་པོ་དེ་ནི་དགུང་ལོ་བདུན་ ༤༡༨༽བཅུ་རྩ་ལྔ་པ་མེ་ལོ་གླང་གི་ལོ་ལ་གཤེགས་པའི་ཚུལ་བསྟན། དེ་ཡང་གཤེགས་པར་ཉེ་བ་ན་དྲུང་ན་གནས་པས། ད་ཆོས་རྗེ་རིན་པོ་ཆེ་གང་དུ་གཤེགས་ཞུས་པར། ང་གང་དུ་ཡག་མི་འགྲོ། ཁྱེར་རང་སློབ་མ་རྣམས་ཀྱི་ཁམས་རྒྱུད་ལ་སྡོད་པ་ཡིན་གསུངས། སློབ་མ་གྲུབ་པ་བརྙེས་པ་བགྲང་བར་མི་ནུས་ཀྱང༌། འགྲོ་དོན་སྐྱོང་ནུས་པ། རྗེ་སྤྱན་སྔ་རིན་པོ་ཆེ། དབོན་རིན་པོ་ཆེ། གཅུང་རིན་པོ་ཆེ། གཉོས་འགར་ཆོས་གསུམ། དབོན་ཤེར་འབྱུང༌། བསོད་ནམས་གླིང་པ། ཏི་ཤྲི་རས་པ། ཤྲི་ཕུག་པ། བ་ལུ་གོངས་པ༌། ཉི་མ་བྱང་ཆུབ། གཡག་རྒྱུ་དཔལ་གྲགས། བྱང་ཆུབ་རྡོ་རྗེ་ལ་སོགས་པ་མང་ངོ༌། ་་་་གྲུའི་་་་་་མ་སྟག་ལུང་ཐང་པ་ནི། གཡང་ཤོད་བོང་ར་སྟེང་པུ་ཆུ་ཕོ་ཁྱི་ལ་འཁྲུངས། བཅོ་བརྒྱད་ལ་རབ་ཏུ་བྱུང་ནས་འགྲོ་མགོན་ལོ་དྲུག་ཏུ་བརྟེན། དེ་ནས་སྔར་པོ་ཏོ་བའི་བཞུགས་གནས་ཀྱི་ས་དེར་ལྕགས་བྱི་ལ་སྟག་ལུང་དགོན་གནས་ ༤༡༩༽བཏབ་ལོ་ངོ་སུམ་བཅུ་ཙམ་གྱི་བར་འགྲོ་དོན་མཛད་ཆོས་དང་ཟང་ཟིང་གི་འབྱོར་པ་མངའ་བས་ཕག་གྲུའི་གདན་སར་དཀོན་མཆོག་གི་སྲིད་ཞུ་བསྐྲུན་པའི་དགེ་སྟོབས་བླ་ན་མེད་པར་མཛད། ཁམས་ཕྱོགས་སུའང་རི་བོ་ཆེ་ལ་སོགས་པའི་དགོན་སྡེ་རྒྱས་པར་སྤེལ། མཐར་དུང་ལོ་དྲུག་བཅུ་རྩ་དགུ་པ་རྟའི་ལོ་ལ་ཞི་བར་གཤེགས་སོ།

་་་་་་་་་་་་་་་་་་་་་་་་་དག་སྣ་ཕུ་བ་་་་་་་་ཆེན་རས་་་་་་ མྱང་སྟོད་གླང་ཕུ་སྣར། ཡབ་རྒྱལ་པོ་སྐྱབས་དང་ཡུམ་གཟུས་མོ་དར་ཆུང་གི་སྲས་སུ་ས་སྤྲེ་ལ་འཁྲུངས། དེ་དུས་ཀྱི་མཁས་གྲུབ་དུ་མ་ལ་མདོ་རྒྱུད་དབང་ལུང་མན་ངག་མང་དུ་གསན་པས་ད་ལྟ་འཛམ་གླིང་ནང་གདམས་པའི་ཐོབ་རྒྱ་ང་རང་ལས་ཆེ་བ་མེད་སྙམ་མཛད། དེ་ནས་དགུང་ལོ་སུམ་ཅུ་རྩ་བརྒྱད་པ་ཤིང་མོ་བྱ་ལ་འགྲོ་མགོན་ཕག་གྲུའི་ཞབས་སྤྱི་བོས་བླངས་ནས་གདམས་ཁྲིད་ཞུས། ༤༢༠༽ལོ་བདུན་ཟླ་བ་བདུན་ཞག་བདུན་གྱི་བར་མཚམས་ཀྱིས་དམ་བཅའ་ཞུས་ནས་བསྒྲགས་ངར་ཕུག་ཏུ་བསྒོམ་པ་པས་ཞག་གསུམ་ན་རྟོགས་པ་ཁྱད་པར་ཅན་འཁྲུངས། བླ་མའི་དྲུང་དུ་རྟོགས་པ་ཕུལ་སྟེ་བསྒོམས་ཤིག་གསུངས་ནས་བསྒོམས་ལགས་པས། བསྒོམ་བྱ་དང་བསྒོམ་བྱེད་སྟོར་ནས་ཐལ། ཞེས་སོགས་ཀྱི་མགུར་གསུངས་སོ། དེ་ནས་ཕྱོགས་ཐམས་ཅད་དུ་འགྲོ་དོན་མཛད་ནས། ཕྱིས་རྣ་ཕུར་དགོན་པའི་གཞི་བཟུང་ནས་གཞན་དོན་མང་དུ་བསྐྱངས། དེར་སློབ་མ་རྣམས་ལ་ཁྲིད་ཀྱི་རིམ་པ་དང་ཚོགས་ཆོས་མང་དུ་སྐྱོང་གིས་བཞུགས། སྐབས་ཞིག་དམ་ཚིག་ལྔ་པ་གསུངས་ཞིང་ཡོད་པའི་འཕྲོ་མ་དམ་ཚིག་མི་གཙང་བའི་མི་གཉིས་བྱུང་བས་རྐྱེན་བྱས། ས་སྤྲེ་ལོ་དྲུག་ཅུ་རེ་གཅིག་ལ་གཤེགས་སོ། དེའི་སློབ་མ་གཙང་པ་ཡེ་ཤེས་རྡོ་རྗེ་ནི། རྣ་ཕུར་ལོ་ལྔའི་བར་གདམས་ཁྲིད་གསན་གདན་པ་བཟུང་དགོས་པའི་ ༤༢༡༽བཀའ་གནང་བ་ལྟར་རྣ་ཕུའི་གདན་ས་བཟུང༌། འབྲུག་འཛིན་པའི་ལུང་བསྟན་ཀྱང་བྱུང་བ་གྲགས། དབུས་གཙང་གི་མཁས་པ་རྣམས་ལ་སྦྱངས་ཡོན་མཐར་ཕྱིན་པ་གསན། འབྲུག་ཏུ་དགོན་པ་བཏབ་པས་ལོ་དེ་ཉིད་ལ་སྤྱིལ་པོ་སྟོང་ཙམ་ཐེབས། འཇིག་རྟེན་གྱི་ཞེན་པ་ལོག ཚེ་བློས་བཏང་གི་སྒྲུབ་པ། བླ་མའི་མོས་གུས་གསུམ་གཙོ་བོར་འཛིན་ཅིང་ཕྱག་ཆེན་གྱི་རྟོག་པ་ཤར་བའི་སློབ་མ་སྟོང་ཕྲག་ལྔ་ཙམ་བྱུང༌། བྱ་རྒོད་ཀྱི་ཉི་ལམ་བཅོ་བརྒྱད་དུ་འབྲུག་པའི་བུ་སློབ་ཀྱིས་ཁྱབ་པར་བྱས་ནས་དགུང་ལོ་ལྔ་བཅུ་རྩ་གཅིག་ལ་ལྕགས་མོ་ལུག་ལ་གཤེགས་སོ།

མཆོག་གི་སློབ་མ་ནི། དང་པོར་ཆེངས་སྤ་རྐྱང་གཉིས་ཏེ། སྤ་རི་་་་་་་་་་་་་་གླིང་བཏས། རྐྱང་མོ་ཁ་བས་དགོན་རྐྱང་མོ་ཁ་བཏབ་ནས་འགྲོ་དོན་མཛད་དོ། བར་དུ་ཚེ་བ་རྒྱ་འབྲས་གཉིས་ཏེ། རྒྱ་་་་་་་ གྲྭའི་ ༤༢༢༽ཟར་ཕུར་རྒྱ་ཡགས་བཏབ། འབྲས་ལོ་བ་ནི་དགོན་པའི་མིང་སྟེ་མྱང་སྟོད་ན་ཡོད་དེ་དེ་གཉིས་ཀྱིས་ཀྱང་འགྲོ་དོན་བསྐྱངས་སོ། ཐར་མར་ཆེ་བ་ལོ་རྒོད་གཉིས་ཏེ། དེ་ལྟར་ལོ་རས་ནས་བརྒྱུད་པ་རྣམས་ལ་རྨད་འབྲུག་དང༌། རྒོད་ཚང་ནས་བརྒྱུད་པ་རྣམས་ལ་སྟོད་འབྲུག་ཅེས་གྲགས་སོ། སྒོ་་་་་་ཚུལ་ཁྲིམས་སྙིང་པོ་ལས་ཡང་དག་པའི་དོན་བསྙེས་པའི་་་་རིན་པོ་ཆེ་་་ ཡུལ་ཚ་བ་གྲུར། ཡབ་སྔགས་པ་རྡོ་རྗེ་སེམས་དཔའ་དང་ཡུམ་མང་སྐྱིད་བྱ་བའི་སྲས་སུ་ངོ་མཚར་བའི་ལྟས་དང་བཅས་ཏེ་ཆུ་མོ་ཡོས་ལ་འཁྲུངས། ལོ་ལྔ་ལོན་སྐབས་ཡབ་ཀྱིས་དམྱལ་བའི་སྡུག་བསྔལ་བཤད་པ་ཤིན་ཏུ་བྲེད་ནས་ཉིན་མཚན་དལ་མེད་དུ་ལྷ་ཕྱག་དང་བསྐོར་བ་མཛད། དེ་ནས་ཆེར་སོང་བ་ན། བྱིའུ་སྟོན། རྔོག་མདོ་སྡེ་གསང་ཕུ་ལོ་ཙཱ་བ་རྣམས་ལ་གསན་པ་མང་དུ་མཛད། དཔལ་རྒ་ལོའི་སྤྱན་སྔར་བྱོན་པས་ཞལ་མཐོང་བ་ཙམ་གྱིས་དད་པ་ལྷག་པར་ ༤༢༣༽ སྐྱེས། སྒོམ་ལུང་ཞུས་པས་ཐོག་མར་ཧེ་རུ་ཀའི་གོ་འཕང་ཚེ་འདི་ཉིད་ལ་ཐོབ་པར་བྱ་སྙམ་པ་གྱིས་གསུངས། སྦྱོར་དྲུག་ལ་སོགས་པའི་གདམས་པ་མང་དུ་གནང༌། དགུང་ལོ་སོ་གསུམ་པར་སློབ་དཔོན་སྒོམ་པ་དང་མཇལ། ལྷན་ཅིག་སྐྱེས་སྦྱོར་གནང་ནས་བསྒོམས་པས། ཤེས་རབ་ཀྱི་རྩལ་སྐྱེས་ཏེ་གསུངས་རབས་ཀྱི་ཚོག་དོན་མང་པོ་འདིའི་དོན་འདིན་ཡིན་འདུག་སྙམ་པས། རྟགས་དཔྱད་མ་བྱེད་པར་སྒོམས་ཤིག ངེད་ཀྱི་འདི་བྱིན་རླབས་ལ་རེ་བ་ཡིན་གསུངས་ནས་བསྒོམ་པས་གཟོད་དངོས་པོའི་དེ་ཁོ་ན་ཉིད་ལྷང་གིས་རྟོགས་ཏེ། བྱ་བྱེད་ཐམས་ཅད་གཞི་རྩ་དང་བྲལ་བར་ཐུགས་སུ་ཆུད། སྔར་རང་གིས་ཆོས་ཟབ་མོ་བཤད་པ་རྣམས་ཀྱང་དོན་ཐོག་ཏུ་དུས་དེར་ཕེབས་ནས་སྨྱོན་པ་བརྟུལ་ཞུགས་ཀྱི་སྤྱོད་པས་གཞན་དོན་རྒྱ་ཆེར་མཛད་ནས་དགུང་ལོ་བདུན་བཅུ་རྩ་གཅིག་པ་ཆུ་མོ་གླང་གི་ལོ་ལ་ཞི་

༤༢༤༽བར་གཤེགས་སོ། དེའི་བུ་སློབ་གནས་ལ་མིང་བཏགས་པ་ལྟ་རི་བ་ནམ་མཁའ་འོད། ལྷ་ཕྱུག་པ་ཉི་མ་འོད། ཁ་རག་པ་འདུལ་བ་འོད། འབྲི་ར་བ་ཤཱཀྱ་འོད་ཅེས་གྲགས་པ་རྣམས་དང༌། མཉམ་མེད་ཤཱཀྱ་ཡེ་ཤེས་དང༌། བྲག་དཀར་ཤེས་རབ་ཡེ་ཤེས་ལ་སོགས་པ་གཞན་དོན་ནུས་པ་མང་དུ་བྱུང་ངོ༌། དེ་དག་ལས་གྲྭ་འཇད་པ་ནམ་མཁའ་འོད་སངས་རྒྱས་རས་ཆེན་དུ་གྲགས་པས་ལྷ་རི་ཁའི་དགོན་པ་བཏབ་སྟེ། དབོན་པོ་ལྷ་དགེས་གདན་ས་མཛད། དེ་ནས་དབོན་རྒྱུད། དེ་ནས་དེ་བ་ཀུ་མཱ་ར་ཞེས་པ་ལ་སོགས་པ་བྱོན་ཞིང༌། ལྷ་རི་གྱང་མཐོ་སོགས་དགོན་པ་བསྐོར་གསུམ་དང་འབྲོག་ཡངས་སྟེངས་ལ་སོགས་པ་བཏབ། འགྲོ་ཕན་རྒྱ་ཆེར་མཛད་པ་གྲགས་སོ། ་་་་་་་་པོ་ཆེའི་གདན་ས་བ་མཉམ་མེད་ཤཱཀྱ་ཡེ་ཤེས་ནི། མེ་མོ་ཡོས་ལོ་ཞེ་བརྒྱད་པ་ཤིང་སྟག་ལ་གདན་སར་བསྐོས། དྲུག་བཅུ་རེ་གཅིག་པ་ལ་གཤེགས། དེ་རྗེས་གདན་ས་སློབ་དཔོན་བྱང་ཡེས་ ༤༢༥༽ལོ་གསུམ། དེ་རྗེས་ལྷ་དབང་ཕྱུག་མཁར་པས་ལོ་ལྔ། དེ་རྗེས་སངས་རྒྱས་འབུམ་པས་ལོ་བཅོ་བརྒྱད། དེ་རྗེས་སྒོམ་ཡེ་ཤེས་ལྷན་གྱིས་ལོ་བདུན། དེ་རྗེས་རིན་པོ་ཆེ་སངས་རྒྱས་གཞོན་ནུས་ལོ་ལྔ། དེ་ནས་རིམ་པར་སངས་རྒྱས་འབུམ་མོ། རིན་པོ་ཆེ་གསེར་ཁང་པ། རིན་པོ་ཆེ་སངས་རྒྱས་རིན་པོ་ཆེ། དེ་རྗེས་རིན་ཆེན་ཤཱཀྱ་འབུམ། དེ་རྗེས་རིན་ཆེན་བྱང་ཆུབ་བཟང་པོ། དེ་རྗེས་སྤྱན་སྔ་གྲགས་པ་བཤེས་གཉེན་གྱིས་གདན་པ་ལོ་ཉི་ཤུ་རྩ་བཞི་མཛད་དེ་དྲུག་བཅུ་ལ་གཤེགས་སོ། དེ་རྣམས་ཚལ་གུང་ཐང་པའི་བླ་རབ་ཀྱི་རིམ་པའོ། དེ་ཡང་རྗེ་མར་པ་ནས་བརྒྱུད་པའི་གདམས་པ་རྣམས་ཚིག་བརྒྱུད་ཡིན་པར། དོན་ལ་ཕྱག་རྒྱ་ཆེན་པོ་དྲི་མ་མེད་པར་རྟོགས་པའི་བརྒྱུད་པ་ཡིན་པར་བཤད། ཕྱག་རྒྱ་ཆེན་པོའི་རྟོགས་པ་དེ་ཡང་རྗེ་མར་པ་དང་མོ་ལ་ཡན་ལ་སྔོན་དུ་གཏུམ་མོའི་ཡེ་ཤེས་བསྐྱེད་ནས། དེའི་སྟོབས་ཀྱིས་ཕྱག་ཆེན་གྱི་རྟོགས་པ་སྐྱེད་པར་མཛད་པས་རྫོགས་པའི་རིམ་ ༤༢༦༽པར་ཡང་བཞེད། དྭགས་པོ་རིན་པོ་ཆེས་ནི།

ལས་དང་པོ་པ་དབང་མ་ཐོན་པ་དག་ལ་ཡང་ཕྱག་རྒྱ་ཆེན་པོའི་རྟོགས་པ་བསྐྱེད་པར་མཛད་པ་ནི་ཕ་རོལ་ཏུ་ཕྱིན་པའི་ལུགས་ཡིན་གསུངས། དེ་ཡང་ཐེག་པ་ཆེན་པོ་རྒྱུད་བླ་མ་ལ་བརྟེན་ནས་སོ་གསུང༌། བསྟན་པ་ཕྱི་དར་གྱི་དུས་མངའ་བདག་དཔལ་འཁོར་བཙན་གྱི་སྲས་ཁྲི་བཀྲ་ཤིས་བརྩེགས་པ་དཔལ་གྱིས་རུ་ལག་གི་སའི་ཆར་རྒྱལ་སྲིད་བསྐྱངས་པའི་སྲས་དཔལ་ལྡེ། བོད་ལྡེ། སྐྱིད་ལྡེ་ཞེས་པའི་སྲས་གསུམ་བྱུང་བ་དེས། ལོ་སྟོན་ལ་བདག་གི་ཐད་དུ་མཁན་སློབ་ཟུང་གཅིག་བསྟན་པ་སྤེལ་བར་ཞུས་པས། མཁན་པོ་ཤཱཀཡ་གཞོན་ནུ་དང༌། སློབ་དཔོན་ཡེ་ཤེས་བརྩོན་འགྲུས་གཉིས་བཏང་བས། དེ་གཉིས་ཀྱིས་བཀའ་བགྲོས་ནས་འབྲོག་མི་དང་སྟག་ལོ་གཞོན་ནུ་གཉིས་ལ་གསེར་མང་པོ་བསྐུར་ནས་རྒྱ་གར་དུ་བརྫང་པས་སྟག་ལོས་རྡོ་རྗེ་གདན་དུ་བསྐོར་བ་མཛད་ཅིང་བསླབ་གཉེར་མ་མཛད། འབྲོག་མིས་ཤིནྟ་པའི་ ༤༢༧༽སར་ལོ་བརྒྱད་བཞུགས་ནས་གསན་པ་མང་དུ་མཛད། སླར་བོད་དུ་བྱོན་སློབ་དཔོན་གཉིས་ཀྱང་དགྱེས་པར་གྱུར། དེ་ནས་སྟག་གཉིས་ལ་སོགས་པའི་གསང་སྔགས་ཀྱི་ཆོས་མང་དུ་བསྒྱུར། ཤཱནྟི་པའི་དག་ལྡན་ལའང་འགྱུར་མཛད། འགོས་ལོ་ཙཱ་བ་དང་བ་དང་མར་པ་ལོ་ཙཱ་གཉིས་ཀྱང་ཁོང་གི་སློབ་མ་ཡིན་པར་བཤད་དེ། མར་པས་དཔལ་མྱུ་གུ་ལུང་གི་དགོན་པ་རུ། སྒྲ་བསྒྱུར་འབྲོག་མི་ལོ་ཙཱ་ལ། སྒྲ་ཐང་ཀློག་སྐད་ཀྱིས་ཡིག་ཚང་བསླབས། ཁོང་བཀའ་དྲིན་མི་ཆུང་ཆེ་བར་འཁུམས། ཞེས་པའི་མགུར་བཞེས་སྐད། དེ་ལྟར་་་་་་་་་་་་་་་ གདམས་པ་མང་དུ་གསན་པའི་ཡོན་ཏན། བསྐྱེད་རྫོགས་གཉིས་ལ་བསྟན་པ་ཐོབ་ཅིང༌། རླུང་གི་སྟོབས་ཀྱིས་ནམ་མཁའ་ལ་སྐྱིལ་དཀྲུང་འཆའ་བ། འཆི་བ་ལམ་དུ་བྱས་པས་སྐུ་ལུས་དེ་ཉིད་མ་སྤངས་པར་འཚང་རྒྱ་བར་བཞེད་ནས་རྟེན་ ༤༢༨༽འབྲེལ་མ་འགྲིགས་པས་བར་དོར་ཕྱག་རྒྱ་ཆེན་པོའི་ཡེ་ཤེས་བརྙེས་པ་ཞིག་གོ། དེ་ལ་སློབ་མ་མང་དུ་ཡོད་ཀྱང་གཞུང་དང་གདམས་པ་གཉིས་ཀའི་བདག་པོར་གྱུར་པ་ནི། དཔལ་ལྡན་ས་སྐྱ་པའི་བླ་མ་རྣམས་ཏེ།

དེ་དག་གང་ལས་སུའི་རིགས་བརྒྱུད་དུ་བྱུང་བའི་རིམ་པ་ཡང༌། བོད་ཡུལ་དུ་ལྷ་སྲིན་དར་བའི་ཚེ་ཡར་ཀླུངས་ཤར་གྱི་གཡའ་སྤང་སྐྱེས་གཅིག་དང་སི་ལི་མ་གཉིས་མཇལ་བར་གྱུར་པ་ན། སྲིན་ཁྲག་མེད་ཀྱང་དེ་ལ་ཆགས་པས་དེ་གཉིས་འཁོན་པའི་བར་དུ་ལྷ་སྲས་སྐྱེས་པ་ལ་ཇོ་བོ་འཁོན་བར་སྐྱེས་ཞེས་གྲགས་པ་ལ། མ་སངས་ལས་འཁོན་ནས་སྐྱེ་བརྒྱུད་རིམ་པར་བྱོན་ཞིང༌། རྒྱལ་པོ་ཁྲི་སྲོང་ལྡེ་བཙན་གྱི་ནང་བློན་དུ་གཏོགས་པ་འཁོན་དཔལ་མོ་ཆེའི་སྲས་བཞི་སྟེ། ཁྲི་མཛེས་ལྷ་ལེགས། ཚེ་ལ་དབང་ཕྱུག འཁོན་ཀླུའི་དབང་པོ་བསྲུང་བ། ཚེ་འཛིན་ནོ། གསུམ་པ་དེ་སད་མི་བདུན་གྱི་དྲུག་པ་ཡིན། བཞི་པའི་སྲས་རྡོ་རྗེ་རིན་པོ་ཆེ་ ༤༢༩༽ནས་བུ་བརྒྱུད་རིམ་པ་བཞིན། ཤེས་རབ་ཡོན་ཏན། ཡོན་ཏན་འབྱུང་གནས། ཚུལ་ཁྲིམས་རྒྱལ་པོ་རྡོ་རྗེ་གཙུག་གཏོར། དགེ་སྐྱབས། དགེ་མཐོང༌། བལ་པོ། ཤཱཀཡ་བློ་གྲོས། དེ་དག་ཐམས་ཅད་ཀྱང་གསང་སྔགས་སྙིགས་མའི་ཆོས་ཀྱི་བདག་པོ་དང་ཡོན་ཏན་དང་ལྡན་པའོ། དེ་ལ་སྲས་གཉིས། གཅེན་ཤེས་རབ་ཚུལ་ཁྲིམས་ཚངས་སྤྱོད་བསྲུང༌། གཅུང་དཀོན་མཆོག་རྒྱལ་པོ་ཤིང་པོ་ཁྱི་ལ་འཁྲུངས། བཞི་བཅུ་བཞེས་པ་ཆུ་མོ་གླང་ལ་ས་སྐྱ་བཏབ། དྲུག་བཅུ་རྩ་དགུ་པ་ཆུ་ཕོ་རྟ་ལ་གཤེགས། ་་་་་་་་་་་་་་་་་་་་ ཆེན་ཀུན་སྙིང་ཡབ་ཀྱི་ང་དགུ་པ་ཆུ་ཕོ་སྤྲེལ་ལ་འཁྲུངས། བཅུ་གཅིག་ལོན་པ་ལ་ཡབ་གཤེགས། ལོ་སྐབས་དེར་བ་རི་ལོ་ཙཱ་བ་དྲུག་བཅུ་རྩ་གསུམ་ལོན་པ་གདན་ས་བསྐོས། དེ་ནས་རང་ལོ་ཉི་ཤུ་པ་ནས་དྲུག་བཅུ་རྩ་བདུན་བར་གདན་པ་ལོ་ཞེ་བརྒྱད་བཟུང་ནས་ས་ཕོ་སྟག་ལ་གཤེགས། ས་ཆེན་ལ་སྲས་བཞི་ལས་ ༤༣༠༽ཀུན་དགའ་འབར་རྒྱ་གར་ལ་བྱོན་མཁས་པར་གྱུར་ཀྱང་ཉི་ཤུ་རྩ་གཉིས་ལ་རྒྱ་གར་དུ་གཤེགས། གཉིས་པ་སློབ་དཔོན་བསོད་ནམས་རྩེ་མོ་ཡབ་ཀྱི་ང་གཅིག་པ་ཆུ་ཕོ་ཁྱི་ལ་འཁྲུངས། བཞི་བཅུ་རྩ་གཅིག་པ་ཆུ་ཕོ་སྟག་ལ་གཤེགས། གསུམ་པ་རྗེ་བཙུན་གྲགས་པ་རྒྱལ་མཚན་ནི། ཡབ་ཀྱི་ང་དྲུག་པ་མེ་མོ་ཡོས་ལ་འཁྲུངས།

རང་ལོ་ཉེར་དྲུག་པ་ཆུ་འབྲུག་ནས་གདན་ས་བསྐྱངས། བདུན་བཅུ་པ་མེ་ཕོ་བྱི་བ་ལ་གཤེགས། བཞི་པ་དཔལ་ཆེན་འོད་སོ་ཡབ་ཀྱི་ང་དགུ་པ་ལྕགས་རྟ་ལ་འཁྲུངས། ང་བཞི་པ་ཆུ་མོ་བྱ་ལ་གཤེགས། དེ་ལས་སྲས་གཉིས་ལས། ཆེ་

འདས་པཎྜི་ཏ་ཡབ་ཀྱི་སོ་གསུམ་པ་ཆུ་ཕོ་སྟག་ལ་འཁྲུངས། དྲུག་བཅུ་རྩ་གསུམ་པ་ཤིང་ཕོ་འབྲུག་ལ་གོང་མ་རྒྱལ་པོས་རྒྱ་ནག་ཏུ་སྤྱན་དྲངས། བདུན་བཅུ་པ་ལྕགས་མོ་ཕག་ལ་གཤེགས། གཅུང་་་་་་་་་་བསམ་་་་རྒྱལ་མཚན་ཡབ་་་་་་་་ལྔ་པ་ཤིང་པོ་འབྲུག་ལ་འཁྲུངས་ ༤༣༡༽ང་དྲུག་པ་ས་མོ་ཕག་ལ་གཤེགས། དེའི་སྲས་བླ་མ་འཕགས་པ་ཡབ་ཀྱི་ང་གཉིས་ངས་ཤིང་མོ་ལུག་ལ་འཁྲུངས། ཟུལ་ཕུར་ན་བཟའ་ཕྲེད་གསོལ་ལ་དགེ་ཚུལ་མཛད། ཉི་ཤུ་རྩ་གཅིག་པ་ཤིང་མོ་ལ་བསྙེན་པར་རྫོགས་ཉི་ཤུ་རྩ་དྲུག་པ་ལྕགས་ཕོ་སྤྲེལ་ལ་ཤེ་ཆེན་རྒྱལ་སར་འཐོན་པས་གོང་མའི་བླ་མར་བཀུར། བོད་ཁྲི་བསྐོར་བཅུ་གསུམ་སོགས་སྲིད་ཞིའི་དཔལ་འབྱོར་ཕཡན་སུམ་ཚོགས་པས་བཀུར་ཏེ་བླ་ན་མེད་པ་བྱས། སོ་གཅིག་པ་ཤིང་མོ་གླང་ལ་བོད་ལ་གཏེག སླར་ས་མོ་སྦྲུལ་ལ་གོང་མའི་དྲུང་དུ་བྱོན་ལོ་བདུན་བཞུགས་ནས་ཞེ་གཉིས་པ་མེ་ཕོ་བྱི་བ་ལ་གདན་པར་ཕེབས། མེ་མོ་གླང་ལ་ཆོས་མིག་ཆོས་འཁོར་མཛད། བཞི་བཅུ་རྩ་དྲུག་པ་ལྕགས་ཕོ་འབྲུག་ལ་གཤེགས། དེའི་གཅུང་པོ་བླ་མ་ཕྱག་ན་ཡབ་ཀྱི་དྲུག་པ་ས་མོ་ཕག་ ༤༣༢༽ལ་འཁྲུངས། ཉི་ཤུ་རྩ་དགུ་པ་མེ་མོ་ཡོས་ལ་གཤེགས། སློབ་དཔོན་རིན་ཆེན་རྒྱལ་མཚན་ཡབ་བཟངས་ཚས་ང་ལྔ་བཞེས་པ་ས་ཕོ་ཁྱི་ལ་འཁྲུངས་ཞེས་གཉིས་པ་ས་མོ་ཡོས་ལ་གཤེགས། ཡང་བླ་མ་ཡེ་ཤེས་འབྱུང་གནས་ཀྱི་སྲས་བདག་ཉིད་ཆེན་པོ་བཟང་པོ་དཔལ་ཡབ་ཀྱི་ཉེར་ལྔ་ས་ཆུ་ཕོ་ཁྱི་ལ་འཁྲུངས། རེ་གཅིག་ས་ཆུ་ཕོ་ཁྱི་ལ་གཤེགས། བླ་མ་འདི་ལ་སྲས་བཅུ་གཉིས་ཡོད་པར་གྲགས། དེ་ལ་སོགས་པ་ནས་ད་ལྟ་སྔགས་འཆང་ཀུན་དགའ་བཀྲ་ཤིས་སྲས་འདི་རྣམས་འཁོན་གྱི་རིགས་ལས་བསྟན་འཛིན་སྐྱེས་ཆེན་ཟམ་མ་ཆད་པར་བྱོན་པའོ། དམ་པའི་ཆོས་སྡུག་བསྔལ་ཞི་་་་་་་་ལྟར་བྱུང་བའི་་་་་་་་ དེའང་ཕ་རོལ་ཏུ་ཕྱིན་པ་བདུད་ཀྱི་སྤྱོད་ཡུལ་ཞེས་བྱ་བ་སྤྱོད་ཀྱི་བསམ་གཏན་ནི། སྡུད་པ་ལས། རྒྱུ་རྣམས་བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། བདུད་བཞིས་ཐུབ་པར་དཀའ་ཞིང་བསྐྱོད་པ་མི་

༤༣༣༽ནུས་ཏེ། སྟོང་པར་གནས་དང་སེམས་ཅན་ཡོངས་སུ་མི་གཏོང་དང༌། ཇི་སྐད་སྨྲས་བཞིན་བྱེད་དང་བདེ་གཤེགས་བྱིན་རླབས་ཅན། ཞེས་གསུངས་པའི་དོན་ཉམས་སུ་ལེན་པ་སྟེ། སྟོང་པར་གནས་པའི་ལྟ་བ། སེམས་ཅན་ཡོངས་སུ་མི་གཏོང་བའི་སྙིང་རྗེ་ཇི་སྐད་སྨྲས་བཞིན་བྱེད་པའི་བྱང་སེམས་ཀྱི་ཚུལ་ཁྲིམས། བདེ་བར་གཤེགས་པས་བྱིན་གྱིས་བརླབས་པ་སྟེ། དེ་ཉམས་སུ་ལེན་པ་ལ་སྤྱོད་ཡུལ་ཞེས་བྱ་སྟེ། དེ་ཡང་གང་ལ་སྤྱོད་ཅེ་ན། མཛོད་ལས། ཕྲ་རྒྱས་སྤངས་པ་མ་ཡིན་དང༌། ཡུལ་ནི་ཉེ་བར་གནས་པ་དང༌། ཚུལ་བཞིན་མ་ཡིན་ཡིད་བྱེད་ལས། ཉོན་མོངས་སྐྱེ་སྟེ། ཞེས་བཤད་པས་བཅད་བྱ་ནི་ཉོན་མོངས་པ་ཡིན་ལ། ཉོན་མོངས་པ་དེ་དག་ཕྲ་རྒྱས་དང༌། ཡུལ་དང༌། ཚུལ་བཞིན་མ་ཡིན་པའི་ཡིད་ལ་བྱེད་པ་ལས་སྐྱེ་བས་ནས། རྣལ་འབྱོར་པས་ཡུལ་དེ་ཉེ་བར་བཅུག་ནས་བག་ཆགས་ ༤༣༤༽བླངས་ཏེ། ཚུལ་བཞིན་མ་ཡིན་པའི་ཡིད་ལ་བྱེད་པ་སྔོན་དུ་འགྲོ་བའི་སྒོ་ནས་ཉོན་མོངས་པ་རྣམས་ཡུལ་གྱི་ཐོག་དེ་ཉིད་དུ་གཅོད་པར་བྱེད་པས་སྤྱོད་ཡུལ་ཞེས་བྱའོ། དེའི་གདམས་ངག་ཀྱང་དམ་པས་བརྒྱུད་པ་ལ་ཕོ་གཅོད་དང༌། མ་གཅིག་ནས་བརྒྱུད་པ་ལ་མོ་སྤྱོད་ཞེས་བྱ། དེ་སྤྱིར་བོད་དུ་བྱོན་པའི་གདམས་པ་ཁྲིད་ལུགས་ཕལ་ཆེ་བ་ནི་སློབ་མ་མི་དགེ་བ་ལས་བཟློག་ཏུ་བཅུག་ནས་དེའི་སེམས་རྒྱུད་ཀྱི་ཉོན་མོངས་པ་སྦྱོང་བར་བྱེད་པ་གཙོ་ཆེ་བ་ཡིན་མོད། ཞི་བྱེད་ཀྱི་ཆོས་འདི་ནི་ཚེ་རབས་སྔ་མའི་ལས་དབང་གིས་ཚེ་འདིར་ལུས་དམན་པར་གྱུར་པ་དང༌། ནད་བུ་ཅན་དང༌། དབུལ་འཕོངས་ཅན་དང༌། མི་མ་ཡིན་པས་གཙེས་པ་དག་གི་སྡུག་བསྔལ་རྣམས་འཕྲལ་འཕྲལ་དུ་ཞི་བར་བྱས་ནས་རྣལ་འབྱོར་ལ་སྦྱོར་བས་ན་སྡུག་སྔལ་ཞི་བྱེད་ཅེས་བྱ་སྟེ། རྒྱལ་བའི་ཡུལ་ལས་ཀྱང༌། སྡུག་བསྔལ་ཐམས་ཅད་ ༤༣༥༽རབ་ཏུ་ཞི་བར་བྱེད་པའི་བསྔགས། ཞེས་གསུངས་སོ། འདིའི་ཆོས་ཀྱི་བདག་པོ་ནི་དམ་པ་སངས་རྒྱས་ཏེ། དེ་ནི་རྒྱ་གར་ལྷོ་ཕྱོགས་སུ་ཡབ་ནོར་བུ་ལེན་པའི་རིགས་ཅན་བརྩོན་འགྲུས་གོ་ཆ་དང༌།

ཡུམ་དཀོན་མཆོག་མཆོད་པ་ལ་མཁས་པ་སྤོས་སྦྱོར་ལ་བརྩོན་པའི་རིགས་བ་ར་ས་ཧ་ཞེས་བྱ་བའི་སྲས་སུ་འཁྲུངས་མ་ཐག་ནས་མཚིམས་དང་ལྡན་པ་ཞིག་སྟེ། སྐྱེ་བ་བདུན་པ་ཡིན་པས་སྡིག་པའི་དྲི་མ་མེད་ཅིང་དགེ་བ་ལ་ངང་གིས་དགའ་བ་སྟེ། བི་ཀྲ་མ་ལ་ཤྲཱི་ལར་མཁན་པོ་དགེ་བའི་ལྷ་ལས་རབ་ཏུ་བྱུང་ནས་དམ་པའི་ཆོས་འདུལ་བ་ལ་མཁས་པར་སྦྱངས། བླ་མ་གསེར་གླིང་པ་ལ་བྱང་ཆུབ་མཆོག་ཏུ་སེམས་བསྐྱེད། ངག་གི་དབང་ཕྱུག་སོགས་བླ་མ་མང་པོ་ལས་དབང་དང་གདམས་པ་མཐའ་ཡས་པ་ཐོས་ཏེ་རྟེན་སྡོམ་པ་གསུམ་ལྡན་དུ་མཛད་དོ། དེ་ཡང་མཚན་ཉིད་སྒྲ་རིག་ ༤༣༦༽པའི་བླ་མ་བཅུ་གཅིག་ནི། ཀླུ་སྒྲུབ། ཤེས་རབ་བཟང་པོ། ཡོན་ཏན་འོད། ཆོས་གྲགས། ཨཱ་ཀ། ར་སི་དྷི། ཤངྐ་ར། ཡེ་ཤེས་སྙིང་པོ། ཐོགས་མེད། ཨཱརྻ་དེ་བ། ཞི་བ་ལྷ། བླ་མ་གསེར་གླིང་པ་རྣམས་སོ། ཕ་རྒྱུད་་་་་་་་་བ་རླུང་གི་བླ་མ་་་་་་་་ནི། ངག་གི་དབང་ཕྱུག བུདྡྷ་གུ་སྟ། གོ་དྷ་རི། ཛ་བ་རི་ས། ཡེ་ཤེས་ཞབས། ཀླུ་དབྱང༌། ཨཱ་ནནྟ། ཀྲྀཥྞ་པ། བ་སུ་དྷ་རི། པདྨ་བཛྲ་རྣམས་སོ། མ་་་་་་་བ་ཉམས་མྱོང་གི་བླ་མ་བཅུ་གཅིག་ནི། མཚོ་སྐྱེས་རྡོ་རྗེ། ཨིནྡྲ་བྷཱུ་ཏི། སྔོམྦྷི་པ། རྡོ་རྗེ་དྲིལ་བུ་པ། ཏི་ལི་པ། ནག་པོའི་ཞབས་སྒེག་པ་རྡོ་རྗེ། ལཱུ་ཧི་ས། བི་རུ་པ། ཀུན་དགའ་སྙིང་པོ། ཀུ་ཀུ་རཱི་པ་རྣམས་སོ། ཕྱག་རྒྱ་་་་་་་ བརྡའི་བླ་མ་བཅུ་གཅིག་ནི། ས་ར་ཧ། ཙརྨ་པ། གུ་ཎ་རི། ཏོག་ཙི་པ་ལ་སོགས་པ་རྣམས་སོ། རིག་པ་ངོ་སྤྲོད་ཀྱི་བླ་མ་བཅུ་གཅིག་ནི། རི་ཁྲོད་མ། དྲི་མེད་མ། པདྨོ་ཞབས་ ༤༣༧༽ཀུ་མུ་དང༌། བདེ་བའི་འབྱུང་གནས་ལ་སོགས་པ་རྣམས་སོ། དེ་རྣམས་བརྟེན་ནས་ཉན་བཤད་མཛད་པས། ཐུན་མོངས་ཀྱི་དངོས་གྲུབ། ས་འོག་དང༌། མིག་སྨན་དང༌། རྐང་མགྱོགས། རིལ་བུ། གནོད་སྦྱིན་མོ། རལ་གྲི། མཁའ་སྤྱོད་ལ་སོགས་པ་འགྲུབ་ཅིང༌། མཆོག་གི་དངོས་གྲུབ་མཐོང་ལམ་ཆེན་པོའི་ཡེ་ཤེས་བརྙེས་པར་མཛད་དོ། དེ་ལ་་་་་་་་་དུ་གཞན་དོན་ཇི་ལྟར་མཛད་པའི་ཚུལ་ནི། སྤྱིར་བདོད་དུ་ལན་ལྔ་བྱོན་པ་ལ།

དང་པོ་འབྲིན་ཐང་ལས་སྒོ་ནས་རྩ་རིར་བྱོན། ཀོང་ཡུལ་དང་སུམ་ཡུལ་གྱི་བར་བཅད་དེ་སྨད་ཁམས་གསུམ་ཞབས་ཀྱིས་བཅགས། དེ་དུས་ཉིད་ན་ཆོས་སྦྱིན་པའི་སྣོད་མེད་ཀྱང༌། ཕྱིས་དེ་རྣམས་སུ་བསྟན་པ་དར་བར་ལུང་བསྟན། གཉིས་པ་ནི་ཁ་ཆེ་ནས་འཐོན་ཏེ་མངའ་རིས་སུ་བྱོན། ཞང་ཞུང་གླིང་ཁ་བ་དང༌། འབྲུག་བླ་མ་ལ་གདམས་པ་འགའ་རི་གནང༌། ༤༣༨༽གསུམ་པ་ནི་བལ་པོ་ནས་ཚོངས་པ་དང་འགྲོགས་ཏེ་བྱོན། ཡར་ཀླུང་གི་རྨ་ར་སེར་པོ་དང་མཇལ་ཏེ་གཅོད་ཀྱི་གདམས་པ་མང་དུ་གནང་ངོ༌། བཞི་པ་ནི་ཤ་འུག་སྟག་སྒོ་ལང་བྱོན་ནས་གཉལ་དུ་བཞུགས། དེ་ནས་དབུས་སུ་ཕེབས་ནས་རྨ་སོ་ལ་སོགས་པའི་དོན་མཆད། ལྔ་པ་ནི་རྒྱ་ནག་ཏུ་བྱོན་དེར་ལོ་བཅུ་གཉིས་བཞུགས་ནས་དིང་རིར་ཕེབས་སོ། དེ་ལྟར་སློབ་མ་དཔག་ཏུ་མེད་ཀྱང་གྲགས་ཆེ་བའི་བརྒྱུད་འཛིན་སྔ་ཕྱི་གསུམ་སྟེ། བརྒྱུད་པ་དང་པོ་ནི། ཁ་ཆེ་ཛྙཱ་ན་གུ་ཧྱ་ལ་གསུངས་པའི་ཞི་བྱེད་སྒྲོལ་མའི་བསྐོར་གསུམ་དང༌། གཤེན་རྗེ་གཤེད་ལ་སོགས་པའི་སྒྲུབ་ཐབས་རྣམས་ཏེ། དེ་རིམ་པར་བརྒྱུད་པའི་མཐར་རོག་ཤེས་རབ་འོད་ལ་བརྒྱུད་དོ། བརྒྱུད་པ་བར་མ་ནི། གཙོ་བོ་རྨ་པོ་རྐམ་གསུམ་ཕྲན་དང་བཅས་པ་རྣམས་ཏེ། དམ་པ་རྨས་ནི། ཡར་སྟོད་སྐྱེར་སྣར་རྨ་སྨོན་ལམ་ཞེས་བྱ་བའི་སྲས་སུ་འཁྲུངས་པ་དེའོ། དེ་ ༤༣༩༽ལས་རིམ་པར་བརྒྱུད་པའི་མཐར་རོག་ཤེས་རབ་འོད་ལ་བརྒྱུད་དོ། སོ་ལུགས་ནི། ཡུལ་ར་མོ་བ་དེར་ལོ་ཉེས་བྱུང་ནས་བཟའ་མི་རྣམས་སྤྲང་དུ་སོང༌། བུ་ཡུན་གཉིས་ཡོད་པ། ཆུང་བ་སོ་ཆུང་དང༌། ཆི་བ་ལ་སོ་རིང་ཞེས་ཟེར། སོ་ཆུང་དམ་པས་རྗེས་སུ་བཟུངས་བས་རྟོགས་པ་ཁྱད་པར་ཅན་འཁྲུངས་པ་གདམས་པ་མ་ལུས་པ་གནང་ནས་རྗེས་སུ་བཟུང་བར་མཛད་དོ། སོ་ལུགས་ཀྱི་ཆོས་ཀྱི་རྣམས་གྲངས་ནི། ཚིག་བརྒྱུད་དང་དོན་བརྒྱུད་གཉིས་ལས། ཚིག་བརྒྱུད་ལའང་བརྒྱུད་པ་ཆེན་པོ་དང་བརྒྱུད་ཕྲན་གཉིས་ལས། ཆེན་མོ་ལ་དམ་པ་སྐྱེས་མཆོག་ཆེན་བ་ང་བཞི། འབྲིང་པོ་གནིས། ཆུང་བ་བཅུ་བདུན་དེ།

དེ་ལ་གྲུབ་པ་ཐོབ་པ་རེ་རེའི་ལོ་རྒྱུས་དང་གདམས་པའི་ངོ་བོ་སློབ་མ་འཁྲིད་ལུགས་ཆ་ཚང་རེ་རེ་ཡོད་པས་བརྒྱུད་པ་ལྔ་བཅུ་རྩ་བཞིའོ། བརྒྱུད་པ་བརྒྱ་དང་གསུམ་དུ་འགྱུར་བས་བརྒྱུད་པ་ ༤༤༠༽ཆེན་མོ་ཞེས་བྱའོ། བརྒྱུད་ཕྲན་ནི། དོན་བསྐོར་ལྔ་མ་རིམ་པ་བཞི་ལ། བསྟན་མ་གྱི་ཐུན་ཆེ་ཆུང༌། གྲགས་པ་བརྒྱད། ཡབ་སྲས་གསུམ་སྐྱོན་ཅན་སྐྱོན་མེད་ལ་སོགས་ཆོས་སྡེ་སུམ་ཅུ་རྩ་གཉིས་བཞུགས། དོན་བརྒྱུད་ལ་ཕྱོགས་སུ་ལྷུངས་མ་ལྷུངས་གཉིས་ལས། དང་པོ་ནི། རྣལ་འབྱོར་ཕོ་མོ་ལྔ་བཅུ་རྩ་བཞི་ལ་དོན་བརྒྱུད་ལྔ་བཅུ་རྩ་བཞི། བླ་མ་སུམ་བཅུ་སོ་གཉིས་ལ་དོན་བརྒྱུད་སོ་གཉིས། དམ་པ་བཅུ་བདུན་ལ་དོན་བརྒྱུད་བཅུ་བདུན་བཞུགས། ཕྱོགས་སུ་མ་ལྷུངས་བ་ལ་མིག་འབྱེད་ཀྱི་བསྐོར་དང་མཁའ་འགྲོ་མའི་བསྐོར་ལས། དང་པོ་ལ་བུ་བཞི་མ་ལྔ་སྟེ། དེ་ཡང་གཞུང་སྦས་པ་མིག་འབྱེད། དེ་ཡང་ལག་དུས་དང་ཕྲན་ལ་གདམས་པ། ངོ་སྤྲོད་བརྒྱ་རྩ་དྲུག་པ། མ་འགགས་རྣམ་དག་རྡོ་རྗེ་སེམས་དཔའི་གསང་ལམ་མོ། མཁའ་འགྲོ་མའི་བསྐོར་ལ། སོའི་བསྐོར་མགོ་ཆེན་མོ་བཞི་སྟེ། མཆོག་ ༤༤༡༽སྒྲུབ་པ་ལ་བརྡ་བསྐོར། ཐུན་མོངས་སྒྲུབ་པ་ལ་ཡི་གེ་བཞི་པའི་བསྐོར། གཉིས་ཀ་སྒྲུབ་པ་ལ་ཛ་ག་རའི་སྐོར་དང་ཐུན་སྐོར་རོ། བརྡ་སྐོར་ལ་ཧེ་རུ་ཀའི་བརྡ་སྐོར། བདེ་བར་གཤེགས་པའ་བརྡ་སྐོར། རྡོ་རྗེ་དྲིལ་བུའི་བརྡ་སྐོར། དམ་པའི་བརྡ་སྐོར་ཐོར་བུའོ། ཐུན་མོངས་སྒྲུབ་པ་ལ་དམར་མོ་གསུང་སྒྲུབ་དང༌། ནག་མོ་ཐུགས་སྒྲུབ་བོ། དེ་ལ་ཡང་ཕག་མོ་ཆོས་སྐུའི་སྒྲུབ་ཐབས། ལོངས་སྐུའི་སྒྲུབ་ཐབས། སྤྲུལ་སྐུའི་སྒྲུབ་ཐབས་སོ། ཛ་ག་ཏའི་བསྐོར་ནི། གཏུམ་མོ་འཁོར་ལོ་གཅིག་མ་ཡིན། ཐུན་སྐོར་ལ། སྤྱོད་ལམ་གྱི་ཉམས་སྐྱོང་ལུགས་སོ། དེ་རྣམས་ཀྱི་རྩ་བའི་སྙིང་པོ་གྱུར་པ་ནི། རྒྱུད་སྡེ་དང་ཆོས་སྐད་བསྟུན་པ་སྨྲ་བའི་སེངྒེའི་དོན་རྒྱུད། ཆོས་སྐད་མ་བསྟུན་པ་བརྒྱུད་པ་བཞི་པ་ཡོངས་སུ་མ་གྲགས་པའི་དོན་རྒྱུད། མ་ཚང་མདོར་བསྡུས།

སོའི་རིགས་པ་ ༤༤༢༽སྲངས་འཇུག སྙན་བརྒྱུད་བཞི་རྣམས་བཞུགས་སོ། སྐམ་ལུགས་ནི། དགེ་བཤེས་གྲྭ་པའི་སློབ་མ་རྟེན་དགེ་སློང་དུ་བཞུགས། དེ་ནི་དམ་པ་ལ་རྗེས་སུ་བཟུང་ལ་གདམས་པ་གནས་བར་གསོལ་ཞུས་པས། ཞལ་གྱིས་མ་བཞེས་ནན་གྱིས་ཞུས་པས་མིང་ཅི་ཡིན་གསུངས། སྐམ་ཡེ་ཤེས་རྒྱལ་མཚན་ཡིན་ཞུས་པས། འོ་ན་ཕན་ཐོགས་པར་འདུག་པས་གནང་ནམ་པར་འོང་གིས་གསུངས། དེ་ནུབ་ཁ་བ་ཆེན་པོ་བབས་པའི་ནང་པར་ནམ་ལངས་མ་ཐག་ཨ་ཙར་གཅིག་ནང་དུ་བྱོན་པས། བླ་མ་ཡིན་ནམ་བྱས་པས་ཡིན་ཟེར། ནམ་པར་འབྱོན་སྙམ་པ་ལ་བྱས་པས་བར་ཆད་བྱུང་དགོས་ནང་རང་འོངས་གསུངས། ཁ་བ་ལ་འོ་རྒྱལ་ལམ་བྱས་པས་ཁ་བ་ལ་མ་རིག་གསུངས། སྒོ་མ་ཕྱི་བྱས་པས་ངེད་ཅིག་པ་ལ་ཐོགས་རྡུགས་མེད་གསུངས་ནས་བཞུགས་སོ། དེར་ཉེ་འབྲེལ་སོགས་ཚོགས་པའི་གསེབ་ཏུ་བརྡའི་ངོ་སྤྲོད་གཅིག་མཛད་པས་ངེས་ཤེས་ ༤༤༣༽སྐྱེས་ནས་མི་མངས་ཀྱི་གསྲེག་ཏུ་གནང་བ་སྙམས་ནས། བརྡ་མིག་ཅན་གྱིས་མཐོང་བ་ཡིན། མིག་མེད་ཀྱིས་ནི་མི་མཐོང་ངོ༌། གསུང་སྟེ་གཞན་གྱིས་གོ་བར་མ་གྱུར་རོ། དེར་ཞག་བཞི་བཅུ་བཞུགས་པ་ལ་ཞག་ལྔར་གླིང་བསླང་མཛད། ཞག་དགུ་ཆོས་ཐུན་དུ་བཅུག་ནས་གསུངས་ཏེ། སྐབས་དང་པོ་ལ་ནད་ཐོག་ཏུ་བསྐོར་བ་དང་བསྒོམ་ཐོག་ཏུ་བསྐོར་བ་གཉིས་གཉིས་སུ་ངོ་སྤྲད། བར་དུ་བདེན་བཞི་དང་སྐུབས་འགྲོ་དང་འཐོར་བུ་བ་རྣམས་གསུངས། ཞག་བཅུ་བཞི་ལོན་ནས་ང་འགྲོ་གསུངས། བཞུགས་པར་ཞུས་ཀྱང་མ་གནང༌། ཕྱིས་མཇལ་བར་ཞུས་པས་རྒྱ་ནག་རི་བོ་རྩེ་ལྔར་ཡེ་ཤེས་ཀྱི་མཁའ་འགྲོ་མ་དང་ལྷན་གཅིག་ཏུ་གནས་པས་དེར་གསོལ་བ་ཐོབ་གསུངས་སོ། ཤུལ་དུ་མ་བདེ་བ་བྱུང་ན་སུ་ལ་འདྲ་ཞུས་པས། རབ་རིག་པའི་ཡེ་ཤེས་ཡིན་པས་སྒྲོ་འདོགས་གཅོ་པའི་བླ་མ་ནང་ནས་འབྱོན། ༤༤༤༽འབྲིང་འཕགས་པའི་དགེ་བཤེས་ཡིན་པས་མདོ་རྒྱས་འབྲིང་བསྡུས་གསུམ་ལ་ལྟོས། ཐ་མ་གང་ཟག་གི་དགེ་བའི་བཤེས་གཉེན་ཡིན་པས། ང་དང་མི་འཕྲད་མཆེད་པོ་ཉམས་མྱོང་ཅན་དང་གླེང་བསླང་གིས་ལ་ལོ་བརྒྱད་བསྒོམས།

དེ་ནས་མངོན་ཤེས་འཆར་གསུངས། སྙམ་གྱིས་ང་ལ་དེ་ཙམ་སྒོམ་ལོང་མེད། ཁོང་པ་ན་སྐྲན་མང་དགུ་ཡང་ཡོད། གྲགས་པ་མངོན་ཤེས་ཀྱིས་ཟླ་བ་གསུམ་ན་འཆི་བར་ལུང་བསྟན་བྱས་པས། ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་ལ་མོག་ན་བ་ཙམ་ཡང་འབྱུང་བར་མི་འགྱུར་རོ་གསུངས་ནས་བཞུད་དོ། དེ་ནས་ཇི་ལྟར་གསུང་བ་བཞིན་སྐྲན་རྣམས་ཀྱང་ཐོན་ལོ་བརྒྱད་ནས་མངོན་ཤེས་ཀྱང་ཤར། མངོན་རྟོགས་བརྒྱད་ཀ་བཤད། མདོ་སྡུད་པའི་སྟེང་དུ་མདོ་རྒྱས་འབྲིང་གཉིས་དྲངས་ནས་ཀྱང་བཤད་པས། སློབ་མ་ཡས་བརྒྱུད་དང་མས་བརྒྱུད་གཉིས་སུ་གྲགས། ཡས་བརྒྱུད་པ་འཁུན་འཛི་ཡང་དབེན་པ་དབང་ཕྱུག་རྡོ་རྗེ་སོགས་ལ་ ༤༤༥༽ནད་ཐོག་ཏུ་ངོ་སྤྲོད་པ་གཞུང་སྐབས་དང་པོ། གདམས་ངག་བདེན་བཞི། ལག་ལེན་ཐོར་བུ་དང་བཅས་པ་གསུངས། མས་བརྒྱུད་ནི། སྒྲོ་ནས་བརྒྱུད་པ་སྟེ། ནད་པ་མིན་པས་གང་ཟག་རིམ་གཅིག་ཅར་གྱི་དབྱེ་བས་སྙིང་པོའི་དོན་དང་མངོན་པར་རྟོགས་པ་གཉིས་སུ་ངོ་སྤྲད་ནས། ལ་ལ་ལུས་པ་བརྟེན་འབྲེལ་གྱི་འགྲོས་བཞིས་འཆད་དེ་མས་བརྒྱུད་སྒོམ་ཐོག་ཏུ་བསྐོར་བའི་གདམས་པའོ། བར་དུ་བྱུང་བའི་བརྒྱུད་ཕྲན་ལ། གྲ་པ་དང༌། ལྕེ་དང༌། ལྗང་ལུགས་གསུམ་མོ། དེ་ལ་དགེ་བཤེས་གྲྭ་པ་ལ་ཞི་བྱེད་སྒྲོལ་མ་དགུ་སྐོར་གྱི་གདམས་པ་གནང་སྟེ། མན་ངག་སྐུའི་སྒྲོལ་མ། ཐེག་པ་གསུང་གི་སྒྲོལ་མ། གསང་བ་ཐུགས་ཀྱི་སྒྲོལ་མ། ཡང་དག་ལྟ་བའི་སྒྲོལ་མ། རིན་ཆེན་སྒོམ་པའི་སྒྲོལ་མ། བྱང་ཆུབ་སྤྱོད་པའི་སྒྲོལ་མ། མཉམ་ཉིད་གཞིའི་སྒྲོལ་མ། རྣལ་འབྱོར་ལམ་གྱི་སྒྲོལ་མ། དངོས་གྲུབ་ ༤༤༦༽འབྲས་བུའི་སྒྲོམ་མ་རྣམས་སོ། ལྕེ་ལུགས་ནི། བཟང་ཡུལ་གྱི་དགེ་བཤེས་ལྕེ་པ་སོགས་ལ་བཀའ་བབས་པ་རྣམས་སོ། ལྗང་ལུགས་ནི། མཆིས་ཡུལ་གྱི་ལྔས་བཀའ་གདམས་པ་ལ་ཤེར་ཕྱིན་ཡི་གེ་གཅིག་མའི་གདམས་པ་གནང་སྟེ། ལྗང་གིས་ལྗང་ཆུང་ལ། དེས་འཆུས་པ་ཡབ་སྲས་ལ། དེས་རོག་ཤེས་རབ་འོད་ལ་གསུངས་སོ། བརྒྱུད་པ་འཐོར་བུའི་སྐོར་ནི། འགྲོ་སྒོམ་ལ་མཚན་བརྗོད་གསེར་གྱི་མཐུར་མ།

དགུ་སྒོམ་ལ་ལས་རྒྱའི་གདམས་པ། ཆུ་སྒོམ་ལ་སྙིང་གཏམ་ལྷུགས་པའི་གདམས་པ། སྒོམ་པ་དམར་སྒོམ་ལ་ཚིག་ཆོད་གསུམ་གྱི་གདམས་པ། གཉགས་ལོ་ཙཱ་བ་ལ་བདེ་མཆོག་དཔའ་བོ་གཅིག་པའི་གདམས་པ། ལྕེ་མོ་དཔལ་སྒྲོན་ལ་གྲུབ་ཐོབ་ཉམས་ཀྱི་ཆོས་སྡེ་བཅུ་དྲུག་པ། གཉལ་སྟོད་ངོར་རྗེ་སྒོམ་པ་ལ་ལྷན་གཅིག་སྐྱེས་སྦྱོར། ཆུ་དབར་གྱི་གནས་བརྟན་འབྱུང་གྲགས་ལ་ཤེར་སྙིང་གི་གདམས་པ། སྔགས་བཤང་ ༤༤༧༽ཤེས་རབ་རྒྱལ་མཚན་ལ་དུས་འཁོར་གྱི་གདམས་པ། ཤངས་པ་དབུ་སྡེབས་ལ་ཡི་གེ་བཞི་པའི་གདམས་པ། སྙེ་མོའི་རྒྱ་སྟོན་སྐྱིད་རྩེགས་ལ་དགྱེས་རྡོར་གྱི་གདམས་པ། ཞང་སག་ཆུང་པ་ལ་ཕག་མོའི་གསང་སྒྲུབ། བླ་མ་དགོན་དཀར་བ་ལ་ཕྱག་རྡོར་གྱི་གདམས་པ། སྐྱིད་ཤོད་ཀྱི་འབན་གུང་རྒྱལ་བ་བདེ་མཆོག་སྙན་རྒྱུད། མ་གཅིག་ལམ་སྒྲོན་ལ་གཅོད་ཀྱི་གདམས་པ་གནང་སྟེ། དེ་རྣམས་ནི་བརྒྱུད་པ་བར་མའི་སྐོར་རོ། ་་་་་་་་ཕྱི་མ་ནི། དམ་པ་རྒྱ་ནག་ཏུ་ལོ་བཅུ་གཉིས་འགྲོ་དོན་མཛད་ནས་དིང་རིར་ཕེབས་ཏེ་མ་ཇོ་ཉི་ཤུ་རྩ་བཞི་སྨིན་གྲོལ་ལ་བཀོད། དིང་རིའི་དམ་པ་ཀུན་དགའ་ལ་བཀའ་བབས་པ་སྟེ། ཀུན་དགའ་ནི་དམ་པས་སྐྱེ་བ་ལྔའི་བར་དུ་རྗེས་སུ་བཟུང་བའི་སློབ་མ། དམ་པ་མྱ་ངན་ལས་འདའ་ཁར་ཡང༌། ང་དང་མཉམས་པ་ཀུན་དགའ་ཙམ། ཐུར་ལ་བབས་པ་ཆུ་བོ་ཙམ་ ༤༤༨༽མཁས་ལ་འཆར་བ་ཉི་ཟླ་ཙམ། གསུངས། དེའི་སློབ་མ་ཕན་ཡུལ་གྱི་ས་ཚབ་སྒོམ་པ། དེ་ནི་ཆོས་ཉིད་དབང་པོའི་མངོན་སུམ་ཤར་བས་རྟོགས་པའི་མཐར་ཆོད་པ་ཅིག་བྱུང་ཞུས་པས་ལེགས་སོ་གནང༌། དབུ་ཐོག་ན་ཤོག་རིལ་གཅིག་བཏགས་འདུག་པ་དེ་ལ། འདི་ན་ཚ་བཟང་པོ་ཡོད། ལ་སྟོད་ན་མྱང་ཤེས་པ་མེད་གསུངས་ནས་ས་ཚབ་ལ་གནང༌། སྣ་མར་གྱི་ཐེལ་ལ་ཁ་ཕྱེ་གསུངས་ནས་དེར་བྱོན་གཟིགས་པས། ཟུག་པ་རྩ་བའི་ཆོས་སེ་ཞུས་ལན་དགུ། འགྲིལ་བ་སྒོང་པའི་ཆོས་དོན་རྒྱུད་སྐོར་གསུམ། གྱེས་པ་ཡལ་གའི་ཆོས་མཚོན་དཔེ་དང་བྲུལ་ཚོ། ལོ་ནབ་ཀྱི་ཆོས་སྡེ་བཅུ་དྲུག མཛེས་པ་མེ་ཏོག་གི་ཆོས་སྡེ་ལྔ།

འབྲས་བུའི་ཆོས་སྡེ་ཨཱ་ལི་ཀཱ་ལི་ཕྱི་ནང་གསང་གསུམ་རྣམས་བྱུང་ངོ༌། དེའི་སློབ་མ་ཆིག་བརྒྱུད་ཀྱི་གདམས་པ་མ་ལུས་པ་རྫོགས་པ་རྒྱལ་བ་་་་་་་་་་་ དེ་གསུམ་ལ་ཆིག་བརྒྱུད་སྦས་ ༤༤༩༽པའི་བླ་མ་རྣམས་གསུམ་དུ་གྲགས་སོ། རྒྱལ་བ་རི་ནེས་ཆོས་ཀྱིས་བརྒྱུད་པ་ཡང་དག་པར་གཏད་པ་རོག་སྐུ་མཆེད་གཉིས་སོ། དེ་ཡང་བསྟན་པ་སྔ་དར་གྱི་དུས་སུ་རོག་ནམ་མཁའ་ཡེ་ཤེས་ཞེས་བྱ་བ་མཁྱེན་པ་དང་ནུས་པ་ལྡན་པ་ཞིག་བྱུང་བའི་གདུང་རབས་ཐམས་ཅད་དུ་སྔགས་འཆང་ཁྱེར་པར་ཅན་ཤ་སྟག་བྱུང་བའི་ཉི་ཤུ་རྩ་བཞི་པ་རོག་ཤེས་རབ་བླ་མ། དེའི་སྲས་བཀྲ་ཤིས་གྲགས་པ། དེའི་སྲས་རོག་ཤེས་རབ་འོད། དེ་ནས་རིམ་པར་ཞིག་པོ་སོགས་ལ་བརྒྱུད་དོ། ཆོས་བསྐོར་འདི་ལ་ཐུན་མོངས་དང་ཐུན་མོངས་མ་ཡིན་པ་གཉིས་ལས་ཐུན་མོངས་པ་ལ། མདོ་རྒྱུད་ཕྱག་ལེན་དང་བཅས་པ། བཀའ་བབས་སྙན་བརྒྱུད་དང་བཅས་པ། དྲི་མེད་ཕྲ་རིག་དང་བཅས་པ། དར་ཚགས་བཤད་འབུམ་དང་བཅས་པ། དང་པོ་ནི། སྤྱིན་མདོ་ཆུ་ཀླུང་རོལ་པའི་མདོ། དགོས་མདོ་ཤེར་ཕྱིན། སྤྱི་རྒྱུད་སྡེ་སྣོད་གསལ་བྱེད་ ༤༥༠༽དགོས་རྒྱུད་ཆུ་ཀླུང་ཆེན་པོ། ཕྱག་ལེན་ནི། དབང་འཁོར་ཆེ་འབྲིང་དང་ལམ་རིམ་ཆེ་ཆུང་གསུམ། བཀའ་བབས་སྙན་བརྒྱུད་ནི་བཀའ་བབས་བཞི། དེའི་ལམ་སློང་སྙན་བརྒྱུད་བཞི། དྲི་མེད་ཕྲ་རིག་ནི། དྲི་མེད་མ་ཟུག་པ་རྩ་བའི་ཆོས་བསྐོར་ལ་སོགས་དྲུག ཕྲ་རིག་ནི་ས་ཚབ་ཀྱིས་ཀུན་དགའ་ལ་གེགས་རྣམས་དྲིས་པའི་གདམས་པའོ། དར་ཚག་བཤད་འབུམ་ནི། དར་གས་ཞལ་གདམས། སྐོར་སོགས་བརྒྱད་ཡོད་དེ། བ་ཚབ་ལ་འཕྲལ་གཏམ་ཏེ་ནེས་ཡི་གེར་བཏབ་པའོ། ༈ གསང་སྔགས་རྙིང་མ་ནི། དེ་ལྟར་བོད་ཀྱི་ཡུམ་འདིར་འདུལ་བའི་བསྟན་པ་ལ་འཕེལ་འབྲིབ་་་་་་་ ཐེག་པ་ཆེན་པོ་གསང་སྔགས་ཀྱི་བསྟན་པ་ནི། དིང་སང་གི་བར་དུ་ནུབ་མ་མྱོང་ཞིང༌། དེ་ཡང་ཆོས་ཀྱི་རྒྱལ་པོ་ཁྲི་སྲོང་ལྡེའུ་བཙན་ཡབ་སྲས་ཀྱི་རིང་ལ་དར་བ་ཡིན་ཏེ། འཇམ་དཔལ་སྐུའི་རྒྱུད་ནི་ཤཱིནྟཾ་གབྷ་བོད་དུ་བྱོན་ནས་དར་

༤༥༡༽བར་མཛད། ཡང་དག་ཐུགས་ཀྱི་སྐོར་ནི་སློབ་དཔོན་ཧཱུྃ་ཀ་རས་བོད་དུ་སྐལ་ལྡན་རྣམས་ལ་སྩལ། པདྨ་གསུང་དང་ཕུར་པ་ཕྲིན་ལས་ནི། སློབ་དཔོན་པདྨས་རྒྱལ་པོ་དང་ཇོ་མོ་བཟའ་མཚོ་རྒྱལ་དང་འབྲེ་ཨ་ཙར་ས་ལེ་རྣམ་ལ་བསྟན། བདུད་རྩི་ཡོན་ཏན་ནི་སློབ་དཔོན་བི་མ་ལ་མི་ཏྲས་བོད་དུ་སྣོད་ལྡན་ལ་བསྟན་པ་སྟེ་ཡེ་ཤེས་ལྷའི་སྒྲུབ་སྡེ་ལྔ་དང༌། མ་མོ་རྦོད་གཏོང་ལ་སོགས་ཏེ་འཇིག་རྟེན་པའི་རིགས་ཀྱི་སྒྲུབ་སྡེ་གསུམ་ནི་དེ་དག་གི་བཀའ་བསྲུང་གི་ཚུལ་དུ་གནས་པའོ། ཁྱད་པར་སེམས་ཀློང་མན་ངག་གི་སྡེ་གསུམ་ལས་སེམས་སྡེ་ནི། སེམས་མར་བཅོ་བརྒྱད་ལས་ལྔ་བཻ་ར་དང་བཅུ་སུམ་བི་མ་ལས་དར་བར་མཛད་དོ། ཀློང་་་་་བཻ་རོ་ལས་བྱུང་བའི་མན་ངག་སྟེ། ནམ་མཁའ་དང་མཉམ་པའ་རྒྱུད་ཆེན་པོའི་དོན་ཀློང་དགུ་དང་ཚིག་བམ་སོ་ཉི་ཁྲི་ཞེས་འབྱུང་ལ། བམ་སོ་ཉི་ཁྲི་ནི་གྲུབ་པའི་ ༤༥༢༽སྐྱེས་བུ་རྣམས་ཀྱི་ཕྱག་ན་བཞུགས་པའི་དབང་དུ་བྱས་པ་ཡིན་གྱིས། འདིར་གཞུང་ཚང་བར་འགྱུར་བ་ནི་མེད་པར་གྲགས། ནམ་མཁའ་དང་མཉམ་པའི་རྒྱུད་ཆུང་བའི་དོན་ཡང་ཀློང་དགུ་རྣམས་སོ། དང་པོ་ལྟ་བའི་ཀློང༌། གཉིས་པ་སྤྱོད་པའི་ཀློང༌། གསུམ་པ་དཀྱིལ་འཁོར་གྱི་ཀློང་བཞི་པ་དབང་གི་ཀློང༌། ལྔ་པ་དམ་ཚིག་གི་ཀློང༌། དྲུག་པ་སྒྲུབ་པའི་ཀློང༌། བདུན་པ་འཕྲིན་ལས་ཀྱི་ཀློང༌། བརྒྱད་པ་ས་ལམ་གྱི་ཀློང༌། དགུ་པ་འབྲས་བུའི་ཀློང་སྟེ། གཞན་ཡང་ཡེ་ཤེས་གསང་བ་ལ་སོགས་པའི་རྒྱུད་ལ་བརྟེན་པའི་རྡོ་རྗེ་ཟམ་པའི་མན་ངག་རྣམས་ཀྱང་བཻ་རོས་་་༌། མི་ཕམ་མགོན་པོ་ལ་གནང་སྟེ། དེའི་དྲུང་དུ་ངན་ལམ་བྱང་ཆུབ་རྒྱལ་མཚན་གྱིས་གསན་པ་སྟེ། དེ་ནི་ཡུལ་དབུ་རུ་ངན་ལམ་རལ་གསུམ་པ་ཡིན། ལོ་བརྒྱ་དང་བདུན་བཅུ་རྩ་གཉིས་བཞཡུགས་ནས་ལྷག་མེད་དུ་གཤེགས། དེའི་སློབ་མ་ཟ་ངམ་རིན་ཆེན། ཁུ་འགྱུར་གསལ་ ༤༥༣༽བ་མཆོག་སོགས་ཀྱང་ལོ་གྲངས་མང་པོ་བཞུགས་པའི་མཐར་འཇའ་ལུས་སུ་གཤེགས་པ་ཤ་སྟག་གོ། མན་ངག་གི་སྡེ་ནི།

བི་མ་ལས་མྱང་ཏིང་འཛིན་བཟང་པོ་སོགས་ལ་སྩལ་ཏེ་དར་བས་གསུམ་པོ་འདི་དག་བོད་ཡུལ་འདིར་ཤིན་ཏུ་དར་རྒྱས་ཆེ་བ་བྱུང་ཞིང༌། སྔ་འགྱུར་གྱི་རྒྱུད་ཀྱི་བཤད་པ་དིང་སང་གི་བར་དུ་གནས་པ་སྒྱུ་འཕྲུལ་གསང་བ་སྙིང་པོའི་སྐོར་རྣམས་ཡིན་ཏེ། འདི་ནི་བི་མ་ལས་ལོ་ཙཱ་བ་རྨ་རིན་ཆེན་མཆོག་ལ་གནང་ཞིང༌། དེས་ལེགས་པར་བསྒྱུར་ནས། མཁས་པ་གཙུག་ཁྱེར་རྣམ་གཉིས་ལ་བཤད། དེ་གཉིས་ཀྱིས་དར་རྗེས་དཔལ་གྱི་གྲགས་པ་དང་ཞང་རྒྱལ་བའི་ཡོན་ཏན་གཉིས་ལ་བཤད། ཞང་ནས་བརྒྱུད་པ་རྣམས་ལ་བཀའ་མཆིམས་ཕུ་བའམ་མན་ངག་རྒྱུད་པ་ཅེས་གྲགས། དར་རྗེས་དབུས་གཙང་ཁམས་གསུམ་དུ་བཤད་པས། ཡོངས་གྲགས་དབུས་ལུགས་པ་དང༌། ཁམས་ ༤༥༤༽ལུགས་པ་ཞེས་གཉིས་སུ་གྲགས་སོ། ཞང་རྒྱལ་བའི་ཡོན་ཏན་གྱིས་གནུབས་སངས་རྒྱས་ཡེ་ཤེས་ལ་བཤད་པ་དང༌། ཡང་སློབ་དཔོན་པདྨ་དང༌། བི་མ་ལ་གཉིས་ཀས་གཉགས་ཛྙཱ་ན་ཀུ་མཱ་ར་ལ། དེས་སོག་པོ་དཔལ་གྱིས་ཡེ་ཤེས་ལ། དེས་གཞུབས་སངས་རྒྱས་ཡེ་ཤེས་ལ་བཤད་པ་སྟེ། གནུབས་ལ་བརྒྱུད་པའི་ཆུ་བོ་ཐམས་ཅད་འདུས་པར་གྲགས་སོ། དེ་ཡང་རྡོ་རྗེ་ཐེག་པ་ལ་བརྟེན་ནས་གྲུབ་པ་བསྙེས་པ་མང་དུ་བྱུང་བ་སྟེ། འབྲེ་དཔལ་གྱིས་བློ་གྲོས་སྣ་སྣམ་རྡོ་རྗེ་བདུད་འཇམས། ངན་ལམ་རྒྱལ་བ་མཆོག་དབྱངས། ཨུ་ན་ཨ་ནང་ག གནུབས་ནམ་མཁའི་སྙིང་པོ། ཀླངས་དཔལ་གྱི་སེངྒེ། ཀླངས་གཙུག་གིས་རིན་ཆེན། འབྲེ་རྒྱལ་བའི་བློ་གྲོས། ཁམས་པ་གོ་ཆ། བཻ་རོ་ཙ་ན། གཉགས་ཛྙཱ་ན་ཀུ་མཱ་ར། གཉན་དཔལ་དབྱངས་ལ་སོགས་པ་རྣམས་ནམ་མཁར་འགྲོ་བ་དང༌། རི་བྲག་ལ་འཛུམ་བ་དང༌། ཆུ་ལ་མི་དབྱིངས་པ་དང༌། ལུས་ལྷའི་དཀྱིལ་འཁོར་དུ་སྐྱེ་བོ་མང་པོ་ལ་སྟོན་ ༤༥༥༽ནུས་པ་དང༌། གཞན་ཡང་འབྲོ་གཟའ་དཱི་སམ་ལ་སོགས་པ་བུ་མེད་གྲུབ་པ་ཐོབ་པའང་མང་དུ་བྱུང༌། དེ་རྣམས་ཕལ་ཆེར་འདས་པ་ན་གནུབས་སངས་རྒྱས་ཡེ་ཤེས་བྱོན་ཏེ། རྒྱ་གར་དང་བལ་པོ་དག་འབྲུ་ཤའི་ཡུལ་རྣམས་ན་བཞུགས་པའི་མཁས་པའི་སྐྱེ་བོ་མང་པོ་བསྟེན། ཁོང་གི་བླ་མ་འབྲུ་ཤའི་ལོ་ཙཱ་བ་ཆེ་བཙན་སྐྱེས་ཀྱིས་མདོ་དགོངས་འདུས་བོད་དུ་བསྒྱུར།

དེ་ལེགས་པར་གསན་ཅིང་དར་བར་མཛད། དགུང་ལོ་བརྒྱ་དང་བཅུ་གསུམ་བཞུགས་ནས་གསང་སྔགས་ཀྱིབསྟན་པ་དར་བར་མཛད་པ་ཡིན། སློབ་་་་་་་་ལ་ཐུགས་་་་་་་་སྲས། དེ་སྲས་ཀྱི་དམ་པ་་་་་་་་དང་ལྔ་བྱུང་བ་ལས། སྲས་བཞི་ནི། སོ་ཡེ་ཤེས་དབང་པྱུག དེ་ལ་ལྟ་བ་སྒང་དྲིལ་བཤད། ས་གོར་བློ་ཆེན་འཕགས། དེ་ལ་མདོ་འགྲེལ་ཊཱིཀ་་་ དང་སྦྱར་ནས་བཤད། དོན་ཡོན་ཏན་མཆོག དེ་ལ་སྟར་ཁ་གེགས་སེལ་གྱི་ཚུལ་དུ་བཤད། ༤༥༦༽སྲུ་ལེགས་པའི་སྒྲོན་མ། དེ་ལ་ཚིག་སྡེབས་སྦྱོར་ལེགས་པས་བཤད། སྲས་ཀྱཧི་དམ་པ་ཡོན་ཏན་རྒྱ་མཚོ་ལ། ལྟ་བ་སྒང་དྲིལ། གབ་པ་མངོན་བྱུང༌། མན་ངག་ཁོག་སྡེབས། ཟབ་མོ་གསང་བ་ཁོང་ལྟོ་ལྟར་བཤད་པ། སྟར་ཁ་གེགས་སེལ་གྱི་ཚུལ་སྟེ་བཞི་ཀ་བཤད་པས་ཆོས་སྐོར་ཐམས་ཅད་ཚང་བ་ཡོན་ཏན་རྒྱ་མཚོ་ཡིན། འདི་ལ་སྲས་ཡེ་ཤེས་རྒྱ་མཚོ་དང་པདྨ་དབང་རྒྱལ་གཉིས། ཡེ་ཤེས་རྒྱ་མཚོའི་སྲས་ལྷ་རྗེ་ཧཱུྃ་ཆུང༌། འདིས་རྗེ་བཙུན་མིང་ལ་འདྲག་གསང་སྔགས་གསུངས་པར་གྲགས། ཡོན་ཏན་རྒྱ་མཚོ་ཡབ་སྲས་ཀྱི་སློབ་མ་མྱང་ཤེས་རབ་མཆོག དེས་དོག་ལ་གཤོངས་ཀྱི་གཙུག་ལག་ཁང་བཞེངས། བསྐྱེད་རྫོགས་གསུམ་ལ་མཁས་སྦྱངས་མཛད་པས་གྲུབ་པ་བརྙེས་པའི་གྲུབ་རྟགས་ཀྱི་ལོ་རྒྱས་མང་དུ་སྣང༌། དེའི་སློབ་མ་བསྐྱེད་རྫོགས་གསུམ་ཀ་ལ་མཁས་པ་ཆོས་ལུང་གི་མྱང་ཡེ་ཤེས་འབྱུང་གནས་ཡིན། དེ་དག་ལས་བརྒྱུད་པ་ཕལ་ཆེར་ལ་རོང་ལུགས་དང༌། ༤༥༧༽གདུང་རུས་ལས་བཏགས་ཏེ་མྱང་ལུགས་ཤེས་ཀྱང་བྱའོ། དེའི་སློབ་མ་ཟུར་པོ་ཆེ་སྟེ། ཟུར་པོ་ཆེ་འདི་སྟོང་ཚབ་འཕགས་པ་རིན་ཆེན་སློབ་མ་ཡང་ཡིན་པས་སངས་རྒྱས་ཡེ་ཤེས་ཟུར་པོ་ཆེའི་བར་ན་བླ་མ་གཅིག་ལས་མེད་པར་ཡང་བཤད་དོ། མན་ངག་གི་སྡེ་ལ་སྙིང་ཐིག་ཅེས་བྱ་སྟེ། དེ་ཉི་བི་མ་ལས་ཁྲི་སྲོང་དང་མྱང་ཏིང་འཛིན་བཟང་པོ་ལ་སྩལ་བ། མྱང་གིས་དབུ་རུ་ཞྭ་ལྷ་ཁང་བཞེངས་ནས་སྙིང་ཐིག་གི་གདམས་པ་རྣམས་གཏེར་དུ་སྦས། ཚིག་བརྒྱུད་རྣམས་འབྲེ་རིན་ཆེན་འབར་ལ་བཤད། དེས་སྦས་བློ་གྲོས་དབང་ཕྱུག་ལ་བཤད་པས་ཚིག་བརྒྱུད་གང་ཟག་བརྒྱུད་པ་ལའང་ཡོད་པར་གྲགས།

ཕྱིས་བི་མ་ལའི་སྤྲུལ་པ་གནས་བརྟན་ལྡང་མ་ལྷུན་རྒྱལ་གྱིས་གཏེར་ནས་བྱུང་སྟེ། རང་གིས་ཉམས་སུ་བླངས། མྱང་སྟོད་ཀྱི་ལྕེ་བཙུན་སེངྒེ་དབང་ཕྱུག་ལ་གདམས་པ་རིམ་པ་བདུན་བཏབ་ ༤༥༨༽ཉམས་སུ་བླངས་པས་གྲུབ་པ་བསྙེས་ནས་ཟག་བཅས་མི་སྣང་བར་འོད་སྐུར་གྱུར། དེ་ནས་གདམས་པ་རྣམས་ལ་གྲོང་གི་འཆད་པ་ལྟག་དང༌། ཇལ་གྱི་ཕུ་སྟེ་གཏེར་ཁ་གསུམ་དུ་སྦས། དེ་ནས་ལོ་སུམ་ཅུ་ན་རོང་སྣར་མདའི་ལྕེ་སྒོམ་ནག་པོས་གཏེར་ཞིག་བཏོན་ནས། རང་ཉམས་དང་གཞན་སྤེལ་མཛད། ཤངས་པ་རལ་པ་ཞེས་བྱ་བས་ཀྱང་ལང་གྲོང་འཆད་པ་སྟག་གི་གཏེར་བྱུང་ནས་འགྲོ་དོན་མཛད། ཡང་ཡར་འབྲོག་གི་སྣུབས་མཚོ་གླིང་དགུའི་བླ་དོ་ཞེས་བྱ་བར་འཁྲུངས་པའི་ཞང་སྟོན་བཀྲ་ཤིས་རྡོ་རྗེ་ཞེས་བྱ་བ། རྡོར་ལེགས་སྐྱིས་བསྐུལ་ནས་ནུ་མའི་རིའི་བྲག་མཐོན་པོ་ཞིག་གི་སྟེང་དུ་བསྐྱལ་དེར་ཁ་བྱང་དུ་ལྟ་བའི་ཕུག་པ་སྒོ་རྩས་འགགས་པ་ཞིག་ནས་གཏེར་ཕྱུངས་དུས་ཨེ་ཀ་ཛ་ཊཱིས་གཟུགས་སྟོན་ཅིང་སྐད་འབྱིན་པ་ན། རྡོར་ལེགས་ཀྱིས་འདི་ལུང་བསྟན་པ་དེ་ཡིན་བྱས་པས། ཨེ་ཀ་ཛ་ཊཱི་ན་རེ་འོ་ན་ཚོགས་འཁོར་ ༤༥༩༽བརྒྱ་རྩ་བརྒྱད་ཐོང༌། ལོ་གསུམ་དུ་མི་ལ་མ་ཤོད་ཟེར་ནས་སོང༌། གཞན་ཡང་ཇལ་གྱི་ཕུར་ལྕེ་བཙུན་གྱིས་སྦས་པའི་ཆོས་གཏེར་དང༌། མཆིམས་པ་ཕུར་བི་མ་ལས་སྦས་པའི་ཆོས་གཏེར་ཀྱང་ཐོན་ཏེ་རྒྱ་ཆེར་སྤེལ་ནས་དགུང་ལོ་བདུན་བཅུ་རྩ་གཅིག་ལ་གཤེགས། གདམས་པ་རྣམས་རང་གི་སྲས་ཉི་འབུམ་ལ་གཏད་རྒྱ་མཛད་པར་གྲགས་སོ། དེ་ལ་ཟུར་གྱི་གདུང་རབས་ནི། ལྷ་རྗེ་ཟུར་པོ་ཆེའི་མེས་པོ་ཟུར་ཤེས་རབ་འབྱུང་གནས། དེའི་སྲས་བཟངས་མིག་པོ་ཆེ། ལྷ་རྗེ་སྨན་པ་སྒོམ་ཆེན་ཤཱཀ་སྟེ། སྒོམ་ཆེན་རྡོར་འབྱུང༌། ལྷ་རྗེ་ཟུར་པོ་ཆེ་དང་བཞི་ལས། ཟུར་པོ་ཆེས་ཚངས་སྤྱོད་མཛད་པས་སྲས་མེད་ཅིང་འདིས་སྤྱིར་མཁས་གྲུབ་ཀྱི་བླ་མ་མང་དུ་བརྟེན། ཁྱད་པར་ཆོས་ལུང་གི་མྱང་ཡེ་ཤེས་འབྱུང་གནས་ལ་སྒྱུ་འཕྲུལ་དག་སེམས་ཕྱོགས་ ༤༦༠༽གསན་ནས་རྩལ་བཏོན་དུ་སྤེལ།

རྩ་རྒྱུད་དང་བཤད་རྒྱུད་དུ་ཕྱེ། རྩ་བ་དང་འབྲེལ་པ་སྡེབས། རྒྱུད་དང་གྲུབ་ཐབས་སྡེབས། སྒྲུབ་ཐབས་དག་མཆོག་ཡིག་ལ་སོགས་པར་སྡེབས་ནས་ཆོས་ཀྱིས་ཕྲིན་བསྐྱངས་བུག་པ་ལུང་གི་གཙུག་ལག་ཁང་དང༌། ཤངས་ཀྱི་མདར་སྲམ་པ་སྒྲུབ་ཁང་དང་སྐུ་རྟེན་དཔལ་ཆེན་པོ་ལྷ་དུག་ལྡེ་གུར་བཞེངས་སྐབས་འོག་གདོང་གི་བྲག་སྣར་ཀླུ་ཞིག་ཡོད་པ་བཟུང་ནས་རྫ་མར་བཅུག་རྒྱ་རིམ་པ་བདུན་བཏབ་ནས་བཞག་པས། ཀླུ་དཔེ་ཕྱོགས་ཕྱོགས་ཀྱི་ཆང་རྣམས་བསྡུས་ནས་ལས་བྱེད་སྐབས་དང་རབ་གནས་ཀྱི་སྐབས་སུ་ཆང་ཟད་མི་ཤེས་པ་བྱུང་བ་བྱས། རབ་གནས་ཀྱི་ཚེ་གྲོང་པའི་ཕྱུགས་མང་པོ་གཡར་ནས་བསད་དེ་ཤ་སྟོན་ཆེན་པོ་བྱས། ཉིན་ནུབ་ཁར་ཕྱུགས་རྣམས་མ་ཚང་བ་མེད་པར་གྲོང་པ་སོ་སོར་གཏད་པ་སོགས་རྫུ་འཕྲུལ་གྱི་མཛད་པ་དཔག་པར་ ༤༦༡༽དཀའ། དེ་ནས་སྐབས་ཤིག ཉ་རི་ན་མ་མ་གཡུ་དྲུང་བཀྲ་ཤིས་བཟའ་མི་གཉིས་ཆོས་འཁོར་བྱ་བ་འདོད་ནས། ཡུལ་མི་དག་ཉེ་དུ་ཀུན་བསགས་ཏེ། སློབ་དཔོན་གང་བཟང་དྲིས་པར། ལ་ལས་བསྔགས་པ། ལ་ལས་བཙུན་པ། ལ་ལས་འོན་པོ་བཟང་ཟེར་ཁ་མ་འཆམས་ངེར་རྣམས་ཁ་མི་འཆམ་བར་འདུག ཁྱེད་རང་གང་མོས་ལ་གྱིས་ཅེས་སྨྲས་པས། མོ་ན་རེ། འོ་ན་ངའི་ཡོ་བྱད་ཀྱིས་ལྡེངས་པ་ཡོད་པས་གསུམ་ཀ་སྤྱན་འདྲེན་ནོ་ཟེར་ནས། བསྔགས་པར་འུག་པ་ལུང་ཟུར་ཆེན་བཙུན་པར་ཆུ་མིག་རི་མོ་བ། བོན་པོ་ལ་ཀེ་ཙེ་པ་གདན་དྲངས་པས། མཆོད་གནས་གསུམ་པོ་ན་རེ། འུ་ཅག་ཚོ་ལྷ་ཁག་ཞིག་རྩིག་དགོས་ཅེས་བཀའ་བགྲོས་པར། ལྷའི་གཙོ་བོ་ལ་མ་མཐུན་སྟེ། བསྔགས་པ་རྡོ་རྗེ་སེམས་དཔའ་ལ་བྱེད་ཟེར། བཙུན་པས་ཤཱཀྱ་ཐུབ་པ་དང༌། བོན་པོས་ ༤༦༢༽གཤེན་རབས་མི་བོ་ལ་བྱེད་ཟེར། མ་མཐུན་པས་ལྷ་ཁང་སོ་སོར་བརྩེགས་སོ། འུག་པ་ལུང་པ་ཟུར་ཆེན་ལ། སྒྲོ་སྟོན་གྱིས་སྒྲོ་ཕུག་ཕུལ་ཏེ། དེར་བརྩེགས་པས་སྒྲོ་ཕུག་གི་གཙང་ཁང་འབྱོངས་ཙམ་ལ་དགུང་ལོ་དྲུག་བཅུ་རྩ་གཅིག་ཐོག་སྐུ་གཤེགས་སོ། དེ་ལ་སློབ་མ་རྩེ་མོ་བཞི། རྩེ་ལྐོག་ལྔ། སྒོམ་ཆེན་བརྒྱ་རྩ་བརྒྱད་སོགས་བྱུང༌།

རྩེ་མོ་བཞི་ནི། ལྟ་སྒོམ་གྱི་རྩེ་མོ་ཟུར་ཆུང་ཤེས་རབ་གྲགས། སྒྱུ་འཕྲུལ་གྱི་རྩེ་མོ་སན་ནམ་བྲེས་ཀྱིས་མི་ཉག་འབྱུང་གྲགས། མཁྱེན་རྒྱའི་རྩེ་མོ་ར་ཟའི་ཞང་འགོས་ཆུང་པ། སྒོམ་སྒྲུབ་ཀྱི་རྩེ་མོ་འཚོ་ཉའི་བཟང་སྒོམ་ཤེས་རབ་རྒྱལ་བའོ། ་་་་་་ཟུར་ཆུང་ཤེས་རབ་རབ་གྲག་་་་་་ནི། མེས་པོ་ཨ་ཙ་ར་བྱ་བའི་བུ་ཟུར་སྒོམ་ཞེས་བྱ་བ་ལ། ལྡོམ་བུ་བྱེད་པའི་བཙུན་རྒན་ཞིག་ཡོད་པ་ལས། བཙུན་ཆུང་བའི་ཕྱིར་འགྲེང་སྟེ་བུག་པ་ལུང་དུ་ཕྱིན་པས། ལྷ་རྗེ་ ༤༦༣༽ཟུར་པོ་ཆེའི་ཞལ་ནས། ཁྱོད་ཀྱི་རྒྱུས་ཅི་ཡིན་གསུངས་པས། ཟུར་ལགས་བྱས་པས། འོ་ན་བཙུན་ཆུང་འདི་ངའི་རྩར་ཞོག་གོ། ངས་གསོས་པས་ཆོག་གསུངས་པས། ཁོ་དགའ་སྟེ། བུ་ལྷ་རྗེར་ཕུལ་བ། བསླབ་གཉེར་བྱེད་རྒྱུ་གཅུགས་པས་ཤེས་རབ་ཤིན་ཏུ་ཆེ་བས་ཆོས་མཁས་པར་ཤེས་ཀྱང་ཡོ་བྱད་མེད་པས་དབང་རྣམས་མ་འཐོབ་ཅིང་དཔེ་ཆ་ཡང་མེད་པ་དེ་ཚེ། ལྷ་རྗེས། པན་གྱི་ཁང་སྔོན་ན་ཇོ་མོ་གཡུ་མོ་བྱ་བ་ཕྱུག་མོ་མད་སྨད་གཉིས་ཡོད་པར། ཁྱོད་རང་མ་སྨད་འདི་གཉིས་ཀྱི་ཐོག་ཏུ་སྡོད་གསུངས་པས། ང་ཁྱིམ་ཐབས་མི་བྱེད་ཞུས་པར། འདུ་ཤེས་མ་ཆུང༌། ཁྱོད་ཡོ་བྱད་མེད་པ་ལ་ཁོང་གཉིས་ཀྱི་ཡོ་བྱད་ལ་སྤྱད་ནས་དབང་ཞུས་དཔེ་བྲིས། ཆོས་ཉན་པས་མཆོག་པ་ཡིན་མོད། དེས་ཁོང་གཉིས་ཀྱི་ཚོགས་ཀྱང་རྫོགས། ཁྱོད་རང་གི་དོན་ཡང་གྲུབ་པས་དེ་དགའ་ ༤༦༤༽མོད་གསུངས། དེར་གསུངས་པ་བཞིན་མཛད་པ་གདམས་པ་ཐམས་ཅད་ཡོངས་སུ་རྫོགས་པར་གྱུར་པ་དང༌། ད་ཁྱོད་དེར་མ་སྡོད་པར་དཔེ་ཆ་རྣམས་ཁྱེར་ཏེ་ངའི་འདིར་སྡོད་པར་ཤོག་གསུངས་པས། དེ་ལྟར་བྱས་ན་ཁོང་གཉིས་ཀྱང་དྲིན་ཆེ་སྟེ་ཞུས་པས། བློ་མ་ཆུང་ཁྱོད་ཀྱིས་འགྲོ་བའི་དོན་ནུས་པ་ཤིག་འོང་བ་འདུག་པས། སྙིགས་མའི་དུས་འདིར་བསྟན་པ་རྒྱས་པར་བྱས་ནས་འགྲོ་བ་མཐའ་དག་གི་དོན་བྱེད་དགོས་པ་ཡིན། ཁོང་གཉིས་ལ་འགབ་པས་རང་གཞན་གྱི་དོན་གང་ཡང་མི་ནུས་གསུངས་པས། དེ་ནས་ཇི་སྐད་གསུང་བ་བཞིན་མཛད་པས།

ལུང་སྟོངས་བྱེ་མའི་གསེབ་ཏུ་ཞལ་སྐྱེས་པ་ལ་སྐྱེམས་ཞུ་དང༌། རི་སྟོང་གི་རྩེར་སྐུ་བཀྲ་ཤིས་པ་ལ་ཞལ་ཟས་འདྲེན་པ་འབྱུང་བ་སོགས་གང་འདོད་པའི་ཐུགས་དགོངས་འབད་མེད་དུ་གྲུབ་པ་བྱུང་བས། ད་ནི་འགྲོ་བའི་དོན་བྱས་ཀྱང་འགྲུབ་པར་འདུག་སྙམ་པ་ ༤༦༥༽ན། བླ་མའི་ཞལ་ནས། ད་ཁྱོད་ཀྱི་བཤད་པ་ཞིག་གྱིས་གསུངས་ནས། དེར་མདོ་དགོངས་འདུས་གསུངས་པས་དུས་གཅིག་ལ་དཔེ་འགྲེལ། གསུམ་བརྒྱ་བྱུང་ངོ༌། དང་པོ་ཆུང་ངུའི་དུས་འུག་པ་ལུང་གི་སྒོ་རྩར་མཆོད་རྟེན་ཞིག་ཡོད་པར་སྐོར་བ་མཛད་སྐབས་ཞབས་ཁྲུ་གང་ཙམ་ས་ལ་མ་རེག་པར་དང༌། ཤངས་ཀྱི་སྲལ་པ་སྒྲུབ་ཁང་དུ་ཡང་དག་གི་ལོ་སྒྲུབ་མཛད་སྐབས་སྒྲུབ་པ་ལ་བཞུགས་སྐབས་སྣང་བ་ཟད་པར་ཀྱི་སྐྱེ་མཆེད་བརྙེས། ཅིར་སྣང་ཐམས་ཅད་རྡོ་རྗེ་སེམས་དཔའ་རང་བཞིན་དུ་གསལ། ས་རྡོ་རི་བྲག་ཐམས་ཅད་ལ་ཐོགས་མེད་ཀྱི་རྫུ་འཕྲུལ་མངའ་བ་སོགས་མཛད་པ་བརྗོད་ཀྱིས་མི་ལང་ངོ༌། དེ་ལྟར་ཤིང་སྟག་ལ་འཁྲུངས་ནས་མཐར་དགུང་ལོ་རིང་ ༤༦༦༽གཅིག་པ་ཤིང་སྟག་ལ་འབྲུམ་པའི་སྙུན་གྱི་ཞི་བར་གཤེགས་སོ། དེ་ལ་སློབ་མ་ཀ་བ་བཞི། གདུང་མ་བརྒྱད། ཕྱམ་བཅུ་དྲུག དྲམ་མ་སུམ་བཅུ་སོ་གཉིས། ཡུས་པོ་ཆེ་མི་གཉིས་ལ་སོགས་པ་བྱུང་ངོ༌། འདི་ལ་སྐུའི་སྲས་ལྔ་ཚར་ཕྱི་ཚར་གཉིས་ལས། སྔ་ཚར་ལ་རྩ་ཚ་རྡོར་འབར་དང༌། ཕྱི་ཚར་གྱི་ཡུམ་དང་པོ་ནས་ཇོ་མོར་བཞེས་པ་ཡིན་ཡང༌། མདའ་རིག་ཛོ་ཤཱཀ་གི་ལྕམ་མོ་དེ། གྲངས་ན་ཆོས་ཉན་ལ་ལྟར་བྱོན་པས། གྲངས་རྣམས་བག་སྡང་བས་འདོན་པར་བྱས་པ་ན། སྐྱོ་སྟོན་ཤཱཀ་ཡེ་ན་རེ། འདིའི་སྲིན་ལག་མ་བསྟན་པའི་གཙོ་བོ་ཞིག་འདུག་པར་རྨིས་པས། སྲས་ཆུང་ན་ཕན་ཐོགས་པ་འོང་ཉིན་ཆེ་བས་ཞོག་གསུང་སྐད། དེར་བཞག་པས་ལྷ་རྗེ་སྒྲོ་ཕུག་པ་ཤཱཀྱ་སེངྒེ་ཤིང་སྟག་ལ་འཁྲུངས་སོ། ཡབ་ཀྱི་ཞལ་ནས། སྐྱོ་སྟོན་ཤཱཀ་ཡེའི་རྨི་ལྟས་བཟང༌། ངའི་བུ་འདི་བསྟན་པའི་གཙོ་བོ་ ༤༦༧༽ དང་ཚུལ་མཐུན་པ་འགྲོ་བ་ལ་ཕན་ཐོགས་པ་གཅིག་འོང་བར་འདུག་པས།

མིང་ཤཱཀྱ་སེངྒེར་ཐོགས་གསུངས། དེ་ནས་ཟླ་བ་གསུམ་ཙམ་ན་ཟུར་ཆུང་པོ་གཤེགས་སོ། སྒྲོ་ཕུག་པ་ཤཱཀྱ་སེངྒེ་ནི། སྐུ་ན་གཞོན་དུས་ཡུམ་དང་ཞང་པོས་བསྐྱངས་ནས་མདའ་ཕུར་ལོ་བཅོ་ལྔ་བཞུགས། དེ་ནས་ཆུ་དབར་དུ་གླན་དང༌། སྐེར་ལུངས་སུ་ཡང་མཁྱེན་བླ་མའི་སར་ཆོས་མང་དུ་གསན། དགུང་ལོ་བཅུ་དགུ་ལ་ཆེ་འདོན་མཛད་པས། སྐུ་བསོད་ཆེན་པོ་རྒྱས་ཏེ་བསླབ་གཉེར་གྱིས་འཕྲོ་བྱེད་པའི་སྐབས་མ་བྱུང༌། བླ་མ་མཁས་པ་དག་ཚུར་གདན་དྲངས་སློབ་གཉེར་འཕྲོ་རྫོགས་པར་མཛད། ཁྱད་པར་ཟུར་གྱི་སློབ་མ་ཀ་བ་བཞི་ལ་མདོ་སྒྱུ་སེམས་གསུམ་སོགས་རྒྱུད་ལུང་མན་ངག་ཕྲིན་སྒྲུབ་ཕྱག་བཞེས་དང་བཅས་པ་གསན། དབང་རྣམས་ཀྱང་རྫོགས་པར་ཞུས། གླན་ཤཱཀྱ་བྱང་ཆུབ་ ༤༦༨༽ལ་རྫོགས་ཆེན་སྐོར་གསན་ཏེ་ཐོས་བསམ་སྒོམ་གསུམ་གྱིས་མཐའ་རྒྱས་ཆོད་པར་མཛད། སྤྱིར་རྗེ་སྒྲོ་ཕུག་པ་འདི་ཕྱག་རྡོར་གྱི་སྤྲུལ་པར་གྲགས་ཏེ་བྱང་ཕྱོགས་ཀྱི་རྒྱུད་འདིར་གསང་སྔགས་ཀྱི་བསྟན་པ་སྤེལ་བ་ལ་བྱོན་ནས་གདུལ་བྱའི་ཚོགས་བསམ་གྱིས་མི་ཁྱབ་པར་ཆོས་འཁོར་བསྐོར་བས། སློབ་མ་གཤིན་རྗེ་ཆེན་པོ་གྲངས་འཛིན་ཞིང་བསྟན་པ་སྐྱོང་བ་གདུགས་ཐོགས་སྟོང་བྱུང་བར་གྲགས། དེའི་ནང་ནས་ཀྱང་ཐུགས་ཟིན་གྱི་སློབ་མ་བཞི་གསུམ་བཅུ་གཉིས་བྱུང༌། དེ་ལ་ནག་པོ་བཞི་ནི། ཟུར་ནག་འཁོར་ལོ། ལྕེ་སྟོན་རྒྱ་ནག་པ། ཉང་ནག་མདོ་བོ། འདར་ནག་གཙུག་གཏོར་དབང་ཕྱུག་གམ། ཁ་གཅིག་དཔལ་སེང་ཟེར། སྟོན་པ་བཞི་ནི། ཉེ་སྟོན་གྱབས་སྟོན། ཞང་སྟོན། རྒྱ་སྟོན་ནམ། ཕྱི་མ་གཉིས་ཁྲིད་ནས་གཉན་སྟོན་དང༌། ཁ་རག་སྟོན་སྙིང་མནན་པའང་མཐོང༌། མེ་ ༤༦༩༽བཞི་ནི། གཡུང་སྟོན་ཧོར་པོ། དཔང་སྟོན་ལྕགས་སྐྱུ། གཙང་བ་བྱི་སྟོན། དབུས་པ་ཆོས་ཀྱང་ཁྱེར་ལ་འོང་གིས་གསུངས་ནས་སྒྲོ་ཕུག་གི་ལྟག་ན་རིང་སྤོ་ཏོ་གཅིག་ཡོད་པའི་ཁར་བྱོན། ཚོགས་འཁོར་སྐོར་གསུངས་གླེང་མང་པོ་མཛད་ནས། ཁྱེད་རྣམས་ང་མེད་པ་ལ་མྱ་ངན་མ་བྱེད། ངས་ད་རེས་ལུས་མ་སྤངས་པར་ཁྱེར་ནས་རིག་འཛིན་གྱི་ས་ལ་སོང་བ་འདིས།

ཁྱེད་རྣམས་ལ་ཤུལ་དུ་ཡང་བཀྲ་ཤིས་མི་བརྒྱུད་དང་བསྟན་པ་འཕེལ་བ་གཅིག་འོང་གསུང་ནས་མགུར་གཅིག་བཞེས། ནམ་མཁའ་ལ་འཕགས་ནས་གཤེགས་སོ། ཡང་མགུར་རེ་བཞེས་འཕགས། ཡང་འཕགས་ཏེ་མཇུག་ཏུ་ནམ་མཁའི་ ༤༧༠༽དབྱིངས་མིག་གིས་མི་མཐོང་བའི་ས་ན་ཡར་གཤེགས་སོ། དེ་ནས་ཁོང་རྣམས་ཀྱིས་སེམས་ཀྱི་མ་བཟོད་དེ་ངུས་ཆོ་ངེ་བཏབ་རྒྱལ་འདྲེས་བྱས་མཚན་ནས་བསོ་པས་མར་ལ་བྱོན་ཏེ། ཁྱེད་རྣམས་ཞན་དེ་ལྟར་མི་བྱེད་པར་ངས་གོང་དུ་ཁ་ཆོས་ལེགས་པར་བཅུག དེ་ལ་མི་ཉན་པར། ད་ངའི་མི་བརྒྱུད་ལ་བཀྲ་ཤིེས་ས་བག་མི་འོང་གསུངས་སོ། དེ་ནས་དེའི་ཕྱི་ལོ་ལ་སྐུ་འདའ་ཚུལ་བསྟན་པ་ཡིན་ཏེ་དགུང་ལོ་དྲུག་བཅུ་རེ་གཅིག་པ་ཤིང་སྟག་ལ་གཤེགས་སོ། ཐུགས་ཟིན་གྱི་སློབ་མ་ནག་པ་བཞིའི་ནང་ནས་ལྕེ་སྟོན་རྒྱ་ནག་པ་ནི། མེས་པོས་ཁམས་ལ་བྱོན་ནས་ཡར་ལོག་གློང་ཐང་སྒྲོལ་མའི་གཙུག་ལག་ཁང་ལ་དཔེ་བླངས་ནས་སྐྱི་མཁར་ལྷ་ཁང་བཞེངས། དེ་ལ་སྐུ་མཆེད་གསུམ་ཡོད་པའི་ཨ་མི་ཤེར་བཙོན་གྱི་སྲས་རྒྱལ་གསུམ། དེ་ལ་སྲས་བཞི་སྟེ། རིན་ཆེན། ཉི་པོ། རྒྱལ་བཟང༌། རྒྱ་ནག་པའོ། རྒྱ་ ༤༧༡༽ནག་པ་ནི་ཤིང་ཁྱི་ལ་འཁྲུངས་ཉི་ཤུ་རྩ་གཅིག་ནས་མཚན་ཉིད་གསན་ཏེ། གཞུང་ལུགས་མ་ལུས་པ་ཐུགས་སུ་ཆུད་པར་མཛད། དེ་ནས་རྗེ་སྒྲོ་ཕུག་པའི་ཞབས་དྲུང་དུ་སྔགས་གསན་དུ་བྱོན་ལོ་བཅུ་གཅིག་བཞུགས། ཟུར་ཚོ་གཞན་རྣམས་ལའང་གཏུགས་དེ་གཏམས་པ་མ་ལུས་པ་རྫོགས་པར་མཛད་པས་སྔགས་མཚན་ཉིད་གཞུང་གདམས་ངག་རྒྱུད་སྒྲུབ་ཐབས་དང་བཅས་པ་ཀུན་གྱི་བདག་པོར་གྱུར། བདུད་རྩིའི་སྒྲུབ་པ་མཛད་སྐབས་སྨན་གྱི་ཕོ་བྲང་ནས་སྨན་གྱི་ལྷ་མོ་ཞིག་བྱུང་སྟེ། དཀྱིལ་འཁོར་ལ་སྐོར་བ་ལན་གསུམ་བྱས་པ་ཀུན་གྱིས་མཐོང་བ་སོགས་གྲུབ་པའི་མཚན་མ་མཐའ་ཡས་པ་མངའ། དགུང་ལོ་ཞེ་གཅིག་པ་ལ་རྗེ་སྒྲོ་ཕུག་པ་གཤེགས། རྗེའི་འགྲོ་དོན་གྱི་རྒྱུམན་བསྐྱངས་ནས་ལྔ་བཅུ་རྩ་དྲུག་པ་ས་སྦྲུལ་ལ་གཤེགས་སོ། ཉི་པོ་མ་སྲས་ ༤༧༢༽གསུམ། ཇོ་སྐྱེས།

བླ་མ་ཆེན་པོ། དཔོན་ནག་རྡོ་རྗེའོ། བླ་མ་ཆེན་པོ་ཡོན་ཏན་གཟུངས་ནི། མི་རྟ་ལ་འཁྲུངས། ཁུ་བོ་རྒྱ་ནག་པ་དང་ལོ་བཅུ་གསུམ་འགྲོགས་ནས་བཀའ་བསྐྱེད་རྫོགས་གསུམ་གྱི་རྒྱུད་ལུང་མན་ངག་དང་བཅས་པ་ཀུན་ཆུབ་པར་མཛད། དགུང་ལོ་ཉེར་བཞི་ལ་བླ་མ་རྒྱ་ནག་པ་གཤེགས་ནས་གདན་ས་མཛད། བསླབ་གཉེར་འཕྲོས་ཅུང་ཟད་ཡོད་པ་དབུས་པ་སྟོན་ཤཱཀ་དང་དབུས་པ་ཞིག་པོ་གཉིས་ལས་མཐའ་ཆོད་པར་མཛད། དེ་ལ་དབུས་པ་སྟོན་ཤཱཀ་ནི། མི་ཆོས་གཟད་ཀྱི་གཅེར་པ་་་་་ཐུང་གི་བརྒྱུད་པ་ཡིན། གཙང་དུ་དགོན་པ་བཏབ་ནས་སྒྲུབ་པ་མཛད་པས་ལྷ་འདྲེ་དམ་ལ་ཐོགས་པ་དང༌། གདུལ་བྱ་མང་པོའི་དོན་མཛད་ནུས་པ་བྱུང་སྟེ་དམ་པ་སོ་སྤྲག་པ་ཞེས་གྲགས་པ་དེ་ཡིན། དབུས་པ་ཞིག་པོ་ནི། མི་ཆོས་ཡར་ཀླུང་བྱངས་བ་ཡིན། སྒྲོ་ཕུག་ ༤༧༣༽པའི་གྲ་སར་ཡིག་མཁན་ཆོས་ལ་ཚུད་པ་ཞིག་སྟེ། ལྷ་རྗེ་རྒྱ་ནག་པའི་དྲུང་དུ་བསྐྱེད་རྫོགས་གསུམ་ལ་མཁས་པར་མཛད། སྙན་བརྒྱུད་རྡོ་རྗེ་ཟམ་པའི་མན་ངག་གནང་སྟེ་སྒོམ་པས་ཞག་བདུན་ལ་རྫོགས་པ་ཆེན་པོ་རང་སྣང་རིས་མེད་ཀྱི་དགོངས་པ་འཁྲུངས། ཐེག་པ་ཐམས་ཅད་ཀྱི་ཆོས་ཀྱི་ཚིག་མ་ལུས་པར་ཐུགས་ལ་ལམ་ལམ་ཤར་བ་བྱུང༌། སྒོམ་སྒྲུབ་ལ་བཞུགས་ནས་མཚས་འོག་ནས་གྲྭ་ས་སྐྱོང་བ་ལོ་བཅོ་བརྒྱད་མཛད་ན་དགུང་ལོ་བདུན་བཅུ་པ་ཤིང་ཡོས་ལ་གཤེགས། བདག་ཉིད་ཆེན་པོ་དེའི་སློབ་མར་གྱུར་པ་ཞིག་པོ་བདུད་རྩི་དང༌། སྟོན་པ་བླ་སྐྱབས་དང༌། དབུས་པ་ཇོ་བསོད་དང༌། སྙེ་སྟོན་ཉི་མ་རྡོ་རྗེ་ལ་སོགས་པ་གཞུང་ལུགས་སྨྲ་བའི་མཁས་པ་མང་དུ་བྱོན་ནོ། བླ་མ་ལྷ་ཁང་པའི་ཐུགས་ཀྱི་སྲས་དམ་པ་སྤྲུལ་སྐུ་ཞིག་པོ་བདུད་རྩི་ནི། མེས་ ༤༧༤༽རྡོ་རྗེ་རྒྱལ་མཚན་བཤེས་གཉེན་ལ་སྲས་མཁར་རེ་དང་མཁར་ཆུང༌། མཁར་ཆུང་གི་སྲས་ཤུ་སྟོན་མོན་སྲན་བྱ་བ། དེའི་སྲས་སྟོན་པ་ལྷ་སྣང་བྱ་བ། དེ་ལ་སྲས་སངས་རྒྱས་དགས་ཆུང་དང་སྒོམ་ཤུ་་་་་་ སངས་རྒྱས་དགས་ཆུང་ཞིག་པོ་བདུད་རྩིའི་ཡབ་ཡིན། གཟད་པའི་ཡོན་བདག་རྣམས་ཀྱིས།

གཟད་ཀྱི་ལྷ་གདོང་དགོན་དང་འུག་སྐད་དགོན་ལ་སོགས་ཕུལ་བས། བླ་མ་དགས་ཆུང་གིས་གཟད་ཀྱི་གཅེན་པ་ཝང་ཐུང་བརྒྱུད་ཀྱི་བུམ་སྲིང་མོ་ཝང་མོ་རྒྱ་གར་གསལ་བྱ་བ་ཁབ་ཏུ་བཞེས་པས། དེ་ལ་ཇོ་སྲས་མ་རྒྱ་མ་སྐྱེས་ནས་ཟླ་བ་བརྒྱད་ལོན་པ་མ་འདས། དེར་ཨ་མའི་ནུ་མོའི་ཝང་མོ་གཅིག་ཡོད་པ་བསོ་ནས་ནུ་བཅོལ་ལ་བཏང་བས་དེ་ཇོ་མོར་སོང་སྟེ་ཞིག་སོ་བདུད་ཙི་ས་སྦྲུལ་ལ་ལྷ་གདོང་དགོན་དུ་སྐུ་འཁྲུངས། མངལ་བ་བཞུགས་སྐབས་ཡུམ་གྱི་རྨི་ལམ་ལ་མི་དཀར་པོ་ ༤༨༥༽ཞིག་གི་གདུགས་དཀར་པོ་གསེར་གྱི་ཡུ་བ་ཅན་ཞིག་ཡང་ཡང་མགོ་ལ་ཕེབ་པ་རྨི་བ་དང༌། སྐུ་བལྟམས་ནས་ཞིག་མའི་ནང་དུ་བསྙལ་བས་འཇའ་ཚོན་ཟུག་པ་སོགས་ལྟས་ངོ་མཚར་བ་མང་པོ་བྱུང༌། དེ་ནས་ལོག་ཉིས་ལོན་ཙམ་ན་ཡབ་ལ་རྨི་ལྟས་ངོ་མཚར་བ་མང་པོ་རྨིས་པས་ཡབ་ཀྱིས་བུ་འདི་འགྲོ་བ་ཕན་ཐོགས་པ་འོང་བ་འདུག་གསུངས། དེ་ནས་ཟླ་གཉིས་ཙམ་སོང་བ་ན་ཡབ་དགའ་ཆུག་དགུང་ལོ་བཞི་བཅུ་རྩ་དགུར་གཤེགས་སོ། དེ་ནས་ཆེར་ལོངས་པ་དང༌། མས་ཞང་པོ་སེ་སྤྲག་པའི་སར་བསླབ་གཉེར་ལ་བརྫངས་ལོ་གསུམ་སེ་སྤྲག་པ་དང་འགྲོགས། དེ་ནས་སེ་སྤྲག་པ་སྐུ་གཤེགས། བླ་མ་རྒྱག་ནག་པའི་དྲུང་དུ་བྱོན་ནས་ཆོས་མང་དུ་གསན། ང་སེམས་ཕྱོགས་ཁོ་ན་སྒྲུབ་པ་ཡིན་གསུངས་ནས་ཉམས་ལེན་དང་འཆད་ཉན་སེམས་ཕྱོགས་ཁོ་ན་ལ་མཛད་ ༤༧༦༽སེམས་ཕྱོགས་ཇི་ལྟར་གསན་ཚུལ་ཡང༌། ཀུན་བྱེད་མདོ་བཅུ་ལ་སོགས་པ་རྒྱུད་སྡེ་ཆེན་པོ་ཉི་ཤུ་རྩ་བཞི། རྩ་བ་སེམས་སྡེའི་སྐོར་ལ་རྩ་བ་བཅོ་བརྒྱད་སྐོར་ལུགས་རོང་ལུགས་ཁམས་ལུགས་ལ་སོགས་པ་ཀུན་གྱི་བཤད་བསྲོལ་ལུགས་མི་གཅིག་པ་བཅུ་བཞི་གསན། གདམས་པ་སྙན་བརྒྱུད་ཀྱི་སྐོར་ལ་སྐོར་ལུགས་རོང་ལུགས་ཁམས་ལུག་གསུམ་གྱི་གདམས་ངག་སོགས་ཐོས་བསམ་གྱིས་མཐའ་རྒྱ་ཆོད་པར་མཛད་དོ། དེ་ནས་ཆེ་འདོན་མཛད་དེ་འུག་སྐད་དགོན་པ་ལ་སོགས་པ་བཟུང༌། གཙང་དུ་སེ་སྤྲག་དགོན་ཀྱང་བཟུང་སྟེ་འགྲོ་དོན་བསྐྱངས། དེ་ནས་ངེད་ཀྱིས་སེ་སྤྲག་ལ་མི་ཐར་པ་འདུག་པས་རི་སྒབ་འདིར་ངལ་བསོ་ས་ཞིག་བྱེད་གསུངས་ནས་ཆོས་སྡིང་བཏབ།

བླ་མ་ཟང་གི་སྙན་པ་ཐོས་པས་སྤྱན་དྲངས་ཆོས་འབྲེལ་ཞུས་པས། ཞང་གི་ཞལ་ནས། ཁྱོད་ཀྱི་དགོན་པ་འདི་ཆུ་ཤིང་འཛོམ་པ་མི་འདུག་སྟེ། མི་འདུ་བ་འགྲོ་ ༤༧༧༽བ་ལ་ཕན་ཐོགས་པ་གཅིག་འོང་བ་འདུག་པས་མིང་ཆོས་སྡེངས་སུ་ཐོགས་གསུངས། དགོན་མིང་ཞང་གིས་བཏགས། དེའི་ཚེ་མི་རྣམས་ཀྱིས་ཆོས་ལྷ་ཁང་པ་ལ་ཞུས་ནས་ཞབ་ཏོག་འཚལ་པ་ལ་བྱེད་ཟེར་རྨད་པའང་བྱུང་སྐྱེས་བུ་ཆེན་པོ་འདི་རྟོགས་གྲོལ་དུས་གཅིག་ལ་བྱུང་བ་རྫོགས་ཆེན་རང་སྣང་རིས་མེད་ཀྱི་དགོངས་པ་རང་ཤར་ནས་རྡོ་རི་བྲག་སོགས་ལ་ཐོགས་མེད་དུ་འགྲོ་ནས། བྱང་ཕྱོགས་ཀྱི་རྒྱུད་གངས་རིའི་ཁྲོད་འདིར་སྐྱེ་དགུ་རྣམས་བློ་བསྒྱུར་ནས་ཆོས་ལ་བཅུད་དེ་ཐར་པའི་ལམ་ལ་བཀོད། སློབ་མ་དགེ་བཤེས་ཉི་ཟླ་ལྟར་གྲགས་པ་བསམ་གྱིས་མི་ཁྱབ་པ་མང་དུ་བྱུང༌། རྒྱ་གར་རྒྱ་ནག་བལ་པོ་ལ་སོགས་སྐད་རིགས་མི་གཅིག་པའི་སྐྱེ་བོ་དུ་མ་འདུས། རྡོ་རྗེ་གདན་ལ་མཆོད་པ་ལན་གསུམ་བསྐྱལ། མཐར་དགུང་ལོ་ལྔ་བཅུ་རྩ་གཅིག་པ་ ༤༧༨༽པ་ལུགས་གསང་ཕུའི་རྒྱ་རང་གད་ལོགས་ཀྱི་དགོན་པར་སྐུ་གཤེགས། སྤུར་ཆབ་ལ་གདན་དྲངས་ནས་གཟད་དུ་འུག་སྐད་དགོན་པར་ཟླ་བ་བཞི་བཞུགས། དེ་ནས་ཐང་སྐྱར་སྤྱན་འདྲངས་ནས་སྤུར་སྦྱངས་པའི་ཚེ་ན་སྒྲ་དང་འོད་དང་འཇའ་ཚོན་སོགས་དང་སྐུ་དང་ཡིག་འབྲུ་མཆོད་རྟེན་དང་རིང་བསྲེལ་གྱི་ཚོགས་དཔག་མེད་བྱོན་ནོ། གཅེན་པོ་དཔོན་དང་སློབ་མར་གྱུར་པ་རྣམས་ཀྱི་སྐྱེས་བུ་ཆེན་པོ་དེའི་གདན་སར་དགོངས་ནས་གཟད་ཐང་སྐྱའི་གཙུག་ལག་ཁང་བཏབ། ཞིག་པོ་ལ། ཐུགས་ཟིན་གྱིས་སློམ་མ་དྲུག་གི་ནང་ནས་ཀྱང་གདམས་པའི་བཀའ་བྱོ་ཞིང་མཁྱེན་པའི་བཅུད་ཐོབ་པའི་ཐུ་བོར་གྱུར་་་་་སྟོན་ཇོ་ཡེ་ཡིན། དེ་ནི་མེས་པོ་རྟ་བོན་དབང་གྲགས་བྱ་བ་ཆོས་བོན་གཉིས་ཀ་བྱེད་ས་གཡུ་རུ་སྟོད་ཀྱི་བད་གཔོར་གྱུར་པ་ཞིག་ལ་བུ་བརྒྱད་ཡོད་པའི་ཆུང་ཤོགས་རྟྭ་སྟོན་ཇོ་འབུམ། དེའི་བུ་སྟ་སྟོན་ཇོ་ཡི་འདི་ཡིན། བླ་ ༤༧༩༽མའི་མཁྱེན་རྟོགས་བུམ་པ་གང་འབྱོའི་ཚུལ་དུ་ཐོབ་པས།

འདི་སྐད་གསུངས་ཏེ། ཐོགས་མ་མེད་ནས་འཁྲུལ་ལུགས་བསམ་གྱིས་མི་ཁྱབ། ལས་འཕྲོ་སད་དམ་བསགས་པའི་སྟོབས་ཀྱིས་སུ། ཚད་ལྡན་བླ་མ་གསང་སྔགས་ཟབ་མོ་དང༌། མང་དུ་མཇལ་ཏེ་ཐོས་པ་བག་རི་བྱས། སེམས་ཀྱི་སྒྲོ་འདོགས་ཞིག་པོའི་དྲུང་དུ་ཆོད། མཉམ་མེད་རིན་ཆེན་དེ་ཡི་ཐུགས་ཀྱི་བཅུ་བརྒྱུད་པ་བཞི་ལྡན་གདམས་པ་ཟབ་དགུ་གནང༌། ཞེས་ཀྱང་གསུངས། རྟ་སྟོན་ཇོ་ཡེ་འདི་ཆུ་ལུགས་ལ་འཁྲུངས། ཉེར་ལྔ་ལ་ཞིག་པོ་དང་མཇལ། ལོ་བཅུ་གཅིག་བར་དབུ་སྔས་སྒྲེལ་ཏེ་བཞུས་སོ་བདུན་ལ་བླ་མ་ཞིག་པོ་ཞི་བར་གཤེགས། དེ་རྗེས་དེའི་འཕྲིན་ལས་ཀྱི་རྒྱུན་རྒྱ་ཆེར་བསྐྱངས་ནས་དགུང་ལོ་དྲུག་བཅུ་རྩ་བརྒྱད་པ་ལྕགས་སྟག་ལ་ཞི་བར་གཤེགས་སོ། གཡུང་སྟོན་རྡོ་རྗེ་དཔལ་བ་ནི། གདུང་རུས་གླན་ ༤༨༠༽ཏེ་ཚོང་འདུས་སུ་འཁྲུངས། གཞོན་ནུ་ནས་མཁྱེན་པ་ཤིན་ཏུ་ཆེ། སྔགས་གསར་སྙིང་དང་མཚན་ཉིད་ཀྱིའང་མངོན་པ་ཀུན་ལས་བཏུས་ལ་མཁས། གཤེད་སྐོར་ཤངས་པ་ཤཱཀ་འབུམ་གསན་ནས་འཁྲུལ་འཁོར་ལས་སྦྱོར་སོགས་ལ་མཁས་ཤིང་མཐུ་ཆེ། གཞོན་དུས་གོང་མའི་ལུང་གིས་རྒྱ་ཡུལ་དུ་བྱོན། འཚམས་ལ་སོགས་པའི་རྣམས་འགྱུར་དང༌། གོང་མ་ལ་འབྲུ་འདབ་དགོས་པའི་མེ་སྡེ་མང་པོས། ཐན་པ་བྱུང་བའི་ཚེ་གོང་མ་ལ་ཆར་འབེབས་པ་ཞུས་པས། དེར་ཁོང་བརྫངས་པས། ཁོང་གིས་དཀོན་མཆོག་ལ་གསོལ་བ་བཏབ་པས། ཆར་ཡང་དག་པར་ཕེབས། གོང་མ་དགྱེས་ཏེ་གནང་སྦྱིན་མང་པོ་གནང་བས། ནོམ་པ་ཆེན་པོ་དང་བཅས་བོད་དུ་ཕེབས། ངོ་ཤེས་དང་གྲོགས་མཆེད་སོགས་ལ་ཅི་ཡང་མ་སྦྱིན་པར་ཡུམ་གྱི་དོན་དུ་བླ་མ་དང་དགེ་འདུན་ལ་ཡོ་བྱད་རྣམས་ཕུལ། སྐུ་ཚེའི་སྨད་ ༤༨༡༽ལ་ཚོགས་པ་ཆོས་ལུང་པ་ལས་བསྙེན་པར་རྫོགས། མཚན་རྡོ་རྗེ་འབུམ་ཞེས་པ་རྡོ་རྗེ་དཔལ་ཞེས་གསོལ་ལོ། འདི་ཉིད་ཤིང་སྤྲེ་ལ་འཁྲུངས་ནས་དགུང་ལོ་བརྒྱད་བཅུ་རྩ་གཉིས་པ་ཤིང་སྦྲུལ་ལ་ཞི་བའི་དབྱིངས་སུ་གཤེགས་སོ། ཀུན་མཁྱེན་ཀློང་ཆེན་རབ་འབྱམས་པ་ནི། སྟོན་པ་ཉིད་ཀྱིས་གསང་བ་བླ་ན་མེད་པའི་རྒྱུད་ཐལ་འགྱུར་ལས།

སློབ་དཔོན་ཆེན་པོ་དགའ་རབ་རྡོ་རྗེ་ནས་བཟུང་རིམ་པ་བཞིན་ལུང་བསྟན་ནས། དེ་འོག་དགེ་སློང་དཔལ་དང་ལྡན། ཞེས་རིག་འཛིན་ཀུན་མཱ་ར་ཛ་དང༌། དེ་ནས་བློ་གྲོས་མཆོག་གི་འཛིན། ཞེས་ཆོས་རྗེ་ཀུན་མཁྱེན་ཆེན་པོ་ལུང་བསྟན་པ་ཡིན་ཏེ། ཤེས་བྱ་ཐམས་ཅད་ལ་ཆགས་ཐོགས་མི་མངའ་བའི་དོན་དང༌། བློ་གྲོས་ཞེས་པའི་མཚན་སྒྲས་ཚིག་གི་སྒོ་ནས་ཀྱང་ཤིན་ཏུ་གསལ་བར་བསྟན་པ་ཡིན་ནོ། དེས་ནས་དམ་པ་འདི་ཉིད་ངོ་བོ་རྒྱལ་བ་ཀུན་དང་རྣམ་དབྱེར་མ་མཆིས་ ༤༨༢༽པའི་འཕྲིན་ལས་ལ་དབང་འབྱོར་ཡང༌། གནས་སྐབས་གདུལ་བྱ་ཐུན་མོངས་ཀྱི་དོན་མཛད་ཚུལ་གྱི་ལོ་རྒྱུས་ཅུང་ཟད་བརྗོད་ན། རིགས་ནི་ས་མི་བདུན་གྱི་ནང་ཚན་རྟ་མགྲིན་གྱི་གྲུབ་ཐོབ་ངན་ལམ་རྒྱལ་བ་མཆོག་དབྱངས་ཀྱི་དབོན་རབས་ཉི་ཤུ་རྩ་ལྔ་པ་སློབ་དཔོན་ལྷ་བསྲུང་ཞེས་བདུ་རྩིའི་གྲུབ་ཐོབ་དགུང་ལོ་བརྒྱ་དང་ལྔ་བཞུགས་པ་དེའི་སྲས་སློབ་དཔོན་བརྟན་བསྲུང་ཞེས་པའི་བར་དུ་གྲུབ་ཐོབ་རྒྱུན་ཆགས་པར་བྱོན་པ་དེ་དང༌། ཡུམ་འབྲོམ་བཟའ་བསོད་ནམས་རྒྱན་ཞེས་པའི་སྲས་སུ་ས་སྤྲེ་ལ་གཡུ་རུ་གྲྭའི་སྟོད་གྲོང་ཞེས་བྱ་བར་འཁྲུངས། བཙས་མ་ཐག་ནས་ནམ་གྲུ་རེ་མ་ཏཱིབ་གཟུགས་དངོས་སུ་བསྟན་ནས་བསྲུང་བ་དང༌། གསུང་བྱི་ཚེ་དད་པ་དང་སྙིང་རྗེ་བློ་གྲོས་ཀྱི་མཐུ་རྣམས་སྐྱེ་བས་ཐོབ་པའི་རྟགས་ཤིན་ཏུ་གསལ་ལོ་ལྔ་ནས་བྲིས་ཀློག་བརྡ་བསྟན་པ་ཙམ་གྱིས་ཚོགས་མེད་པར་མཁྱེན། བདུན་ནས་བཟུང་ཡབ་ལས། བཀའ་བརྒྱད་བདེ་གཤེགས་ ༤༨༣༽འདུས་པ། རྟ་མགྲིན། ཕུར་པ། གུ་རུ་ཞི་དྲག་རྣམས་ཀྱི་དབང་ལུང་མན་ངག་ཕྱག་བཞེས་དང་བཅས་པ་དང་སྨན་རྩིས་ལ་སོགས་པའང་གསན་ཅིང་ཀུན་ཆུབ་པར་མཛད། དགུ་པ་ལ་གྲ་ཕྱིའི་ཚོང་འདུས་སུ་ཉི་ཁྲི་དང་བརྒྱད་སྟོང་པ་བརྒྱ་ཚར་སྒྲོགས་པས་ཚིག་དོན་ཐུགས་སུ་ཆུད། བཅུ་གཉིས་པ་ལ་བསམ་ཡས་སུ་མཁན་པོ་བསམ་འགྲུབ་རིན་ཆེན་དང༌། སློབ་དཔོན་ཀུན་དགའ་འོད་ཟེར་ལས་རབ་ཏུ་བྱུང༌། མཚན་ཚུལ་ཁྲིམས་བློ་གྲོས་སུ་གསོལ།

འདུལ་བ་ལ་སྦྱངས་ཤིང་བཅུ་བཞི་པ་ལ་བཤད་གསར་མཛད་པས་མཁས་པའི་གྲགས་པ་འཐོན། བཅུ་དགུ་པ་ལ། གསང་ནེའུ་ཐོག་ཏུ་སློབ་དཔོན་བཙན་དགོན་པ་དང༌། ཁྱད་པར་བླ་བྲང་པ་ཆོས་དཔལ་རྒྱལ་མཚན་དང༌། ཆོས་གྲགས་གཉིས་པར་གྲགས་པར་གཞོན་ནུ་རིན་ཆེན་གཉིས་གཙོ་བོར་བརྟེན་ཅིང༌། ཕར་ཚད་ཀྱི་གཞུང་འགྲེལ་མཐའ་དག་གསན་ནས་ཚིག་ ༤༨༤༽དོན་རྣམས་ལ་མཁས་པར་སྦྱངས། སློབ་དཔོན་གཞོན་ནུ་རྒྱལ་པོ་ལས་དབུ་མ་རྩ་འཇུག་སོགས་ཀྱི་གཞུང་འགྲེལ་མན་ངག དཔང་ལོ་ཆེན་པོ་ལས་མངོན་པ་དག་མོད་ཏིང་འཇིན་རྒྱལ་པོ་སོགས་ཟབ་མོ་མདོ་ལྔའི་བཤད་པ་དང་སྙན་ངག་སོགས་ཐ་སྙད་ཀྱི་གཙུག་ལག་རྣམས་ཀྱང་གསན་ཅིང༌། དེ་དག་གི་ཚིག་དོན་མཐའ་དག་ལོ་གསུམ་ལ་ཀུན་ཆུབ་པར་གྱུར་ཏེ། ལུང་རིག་སྨྲ་བའི་སྔ་རྣམས་སུ་གྲ་སྐོར་མཛད་པས། གཞུང་ཚོགས་ཀྱི་རྒྱ། མཁྱེན་རབས་ཀྱི་རྩལ། རིག་པའི་རྣོ་འགྱུར་ཀུན་ལ་ཐོགས་པ་མི་མངའ་བས། ཐམས་ཅད་ཀྱི་བསྔགས་པའི་ཡུལ་དུ་མཐུན་སྣང་གྲུབཅིང༌། བསམ་ཡས་ལུང་མང་པ་ཞེས་མཚན་དུ་ཐོགས། དེ་དག་གི་སྔ་ཕྱི་ཅི་རིགས་པར་དོན་ཕག་པ་གཞོན་ནུ་དོན་འགྲུབ་ལས། མདོ་སྒྱུ་འཕྲུལ་སེམས་ཕྱོགས་ཀྱི་དབང་ཁྲིད་བཤད་བཀའ་ཐམས་ཅད་དང༌། གསང་འདུས་སྦྱོར་རྒྱུད་ལ་སོགས་པ། སློབ་དཔོན་བཀྲ་ཤིས་རིན་ཆེན་ ༤༨༥༽ལས་བདེ་མཆོག་དང་ལམ་འབྲས། སྦྱོར་དྲུག ཞི་བྱེད་རྫོགས་ཆེན་སེམས་ཕྱོགས་ཀྱི་བསྐོར། སློབ་དཔོན་གཞོན་ནུ་རྡོ་རྗེ་ལས་སྤྱོད་འཇུགས་དང་བསླབ་བསྡུས་བསྟན་རིན་མ་ལ་སོགས་པ། མཐིང་མ་བ་སངས་རྒྱས་གྲགས་འོད་ལས། བཀའ་བརྒྱད་བདེ་གཤེགས་འདུས་པ་སོགས་གསང་སྔགས་གཏེར་མ་མང་པོ་དང༌། གཞན་ཡང་ཆོས་རྗེ་རང་བྱུང་རྡོ་རྗེ། ས་སྐྱ་པའི་བླ་མ་བདག་ཉིད་ཆེན་པོ། སློབ་དཔོན་དབང་ཡེས་བླ་མ་འཇམ་དབྱངས་པ། རིན་ཆེན་ཁྲོ་ཕུ་བ། ཁང་དམར་བ། བླ་མ་ཚོང་འདུས་པ། ཟ་ལུང་རིན་པོ་ཆེ། ཤུག་གསེག་རི་པ་སོགས་ཡོངས་སུ་འཛིན་པའི་བཤེས་གཉེན་ཉི་ཤུ་ལྷག་ཙམ་ལས་གསང་སྔགས་གསར་སྙིང་གི་དབང་བཀའ་རྗེས་གནང༌།

མདོ་སྔགས་ཀྱི་གཞུང་ཆེ་ཆུང་མང་པོའི་བཤད་པ་དང་ལུང་ཟབ་ཁྲིད་གདམས་ངག རྩིས་སོགས་ཐ་སྙད་ཀྱི་ཕྱག་ཁྲིད་སོགས་ཤེས་བྱའི་ཆོས་ཚུལ་མཐའ་དག་ལ་སྦྱངས་ཤིང་མཁས་པར་ ༤༨༦༽མཛད། གསང་ཕུར་སྡེ་སྣོད་ཀྱི་གསན་པ་མཛད་པའི་སྐབས་དེ་རྣམས་སུ་མི་གསོ་བ། དབྱངས་ཅན་མ། ཕག་མོ་ཤེས་རབ་གསལ་བྱེད་རྣམས་ཀྱི་བསྙེན་སྒྲུབ་མཛད་པའི་དེ་དག་ཞལ་གཟིགས་ཤིང༌། ཁྱད་པར་ལྷ་མོ་དབྱངས་ཅན་མས་ཕྱག་མཐིལ་དུ་བཞག་སྟེ་གླིང་བཞི་རི་རབ་དག་བཅས་པ་བཞག་བདུན་དུ་བསྟན་པས་ཐོགས་པ་མེད་པའི་བློ་གྲོས་ཀྱི་མཐུ་གྲུབ། གསང་ཕུར་བཞུགས་སྐབས་ཁམས་པའི་ཆགས་སྡང་གི་རྩོད་པས་ཐུགས་ཕྱུངས་ཏེ་དབུར་སྟོད་རྒྱ་མ་ལྕོག་ལའི་བྲག་ཕུག་ཏུ་ཟླ་བ་བརྒྱད་མུན་མཚམས་ཁོ་ན་ཏིང་ངེ་འཛིན་ལ་རྩེ་གཅིག་ཏུ་མཉམ་པར་བཞག་པས་ཉམས་རྟོགས་ཁྱད་པར་ཅན་འཁྲུངས། དེའི་ཚེ་རྗེ་བཙུན་འཕགས་མ་མཛེས་སྡུག་མཚུངས་པ་མེད་པའི་ཡེ་ཤེས་ཀྱི་སྐུས་རིན་པོ་ཆེའི་ཅོད་པཎ་ཉིད་ཀྱི་དབུ་ལ་བཅིངས་ཏེ། རྟག་ཏུ་བྱིན་གྱིས་བརློབ་ཅིང་དངོས་གྲུབ་སྩོལ་བར་དབུགས་དབྱུང་བ་ཐོབ། དགུང་ལོ་ཉེར་བདུན་པ་ལ་ཡི་དམ་ལྷས་ ༤༨༧༽ལུང་བསྟན་པའི་བླ་མ་རིག་འཛིན་ཆེན་པོ་ཀུ་མཱ་ར་ཛའི་སྤྱན་སྔར་ཕེབས། ཡར་སྟོད་སྐྱམ་གྱི་ཕུར་བཞུགས་པ་དང་མཇལ། ངའི་ཆོས་ཀྱི་བརྒྱུད་པ་འཛིན་པའ་འདུག་གསུངས་དགྱེས་པར་མཛད། སྤྱིར་དབང་དང་གདམས་པ་མང་དུ་གསན། ཁྱད་པར་གསང་བ་བླ་ན་མེད་པའི་དབང་དང་གདམས་པ་རྣམས་ཉམས་ཁྲིད་དུ་གསན་ནས་ཟས་གོས་གནས་མལ་སོགས་ཀྱིས་བཀའ་སྤྱད་ལ་མི་ཞུམས་པའི་སྙིང་སྟོབས་ཀྱིས་ཉམས་ལེན་ཆིག་སྒྲིལ་དུ་མཛད་པས་རྫོགས་པ་ཆེན་པོ་རང་སྣང་རེས་མེད་ཀྱི་ཉམས་རྟོགས་མཐར་ཕྱིན། གཞན་ཡང་དེ་དག་གི་རྒྱུད་འགྲེལ་གདམས་ངག་ཕྲན་ཚེགས་དང་བཅས་པ་རྣམས་ཀྱང་རྫོགས་པར་གསན་ཅིང་གདམས་པའི་གཏད་རྒྱ་དང་བཅས་རྒྱལ་ཚབ་ཏུ་དབང་བསྐུར། མཆིམས་ཕུ་ལ་སོགས་པའི་དབེན་གནས་རྣམས་སུ་ལོ་གསུམ་པའི་དམ་བཅས་མཆོན་ལོ་བདུན་དུ་ཟབ་ལམ་གྱིས་སྒྲུབ་པ་ལ་

༤༨༨༽ནན་ཏན་དུ་མཛད། སྐབས་འགར་བླ་མའི་དྲུང་དུ་བསྙེན་ནས་ཉམས་རྟོགས་ཀྱི་མཐའ་རྒྱ་ལེགས་པར་སྤྱད་པ་ལས། གནས་ལུགས་ཟབ་མོའི་ལྟ་བའི་གནད། སྒོམ་པ་ཏིང་ངེ་འཛིན་གྱི་དྲོད་རྟགས། ཤེས་བྱ་རབ་འབྱམས་ལ་ཐོགས་མེད་ཀྱི་མཁྱེན་པ། སྲིད་ཞུའི་སྤྱོད་ལམ་བརྟེན་ཚུལ་འཁོར་གསུམ་ཡོངས་དག་གི་འབུལ་བ་མང་པོ་སོགས་སྒོ་དུ་མ་ནས་མཉེས་པར་བསྒྲུབས་ཤིང་ཐུགས་ཀྱི་སྲས་གཅིག་བུར་གྱུར། མཆིམས་ཕུར་སྒྲུབ་པའི་དམ་བཅའ་ལ་བཞུགས་སྐབས། གུ་རུ་ཞི་དྲག དཔལ་ཆེན་པོ་གཙོ་འཁོར། རྡོར་སེམས་དང་རྗེ་བཙུན་སྒྲོལ་མ་སོགས་ཡི་དམ་དུ་མའི་ཞལ་གཟིགས། མ་མགོན་གཟའ་དང་དམ་ཅན་རྣམས་ཀྱིས་འཕྲིན་ལས་སྒྲུབ་པར་དམ་ནོས། མཁའ་འགྲོ་རྣམས་དང་ཆོས་ཀྱི་སྒྲོ་བ་མི་ལབ་པ་བཞིན་བྱུང༌། ལྷ་སར་ཇོ་བོ་མཆོད་ནས་གསོལ་བ་བཏབ་པས། མཛོད་སྤྲུ་ལས་འོད་ཟེར་འཕྲོས་པ་ ༤༨༩༽རང་ལ་ཐིམ་པས་རྒྱ་གར་བྱ་རྒོད་ཕུང་རི་དང་ལི་ཡུལ་ཀྱི་བཀོར་པ་དེར་པཎྜི་ཏར་འཁྲུངས་ཚེ་ཆོས་མཁྱེན་པ་རྣམས་གསལ་བར་ཤར། ཡོས་ཀྱི་ལོ་མཆིམས་ཕུ་རི་མོང་ཅན་དུ་སྐལ་ལྡན་འགའ་ལ་སྙིང་ཐིག་གི་དབང་ཁྲིད་དང་པོར་གསུངས་ཤིང༌། དེ་དང་འབྲེལ་བར་སྔར་སྲོག་སྒྲུབ་མས་གླེགས་བམ་གཏད་པའི་བརྡ་དང་གཟུགས་ཅན་གྱིས་གསོལ་འདེབས་ལ་བརྟེན་མཁའ་འགྲོ་སྙིང་ཐིག་གི་དབང་ཁྲིད་ཀྱང་གསུངས་དུས་ཨོ་རྒྱན་ཡབ་ཡུམ་གྱིས་དབང་བསྐུར་ཞིང་མཚན་བཏགས། རྡོ་རྗེ་ཕག་མོ་ཡི་ཤེས་སུ་བབས་པས་གདམས་པའི་གནད་བསྟན། ལས་འབྲེལ་རྩལ་གྱི་འོག་ཏུ་ལོངས་སྐུའི་ཞིང་ཉུལ་བར་བཤད་པ་དེར་ངོས་བཟུང་ནས་ལྐོག་འགྱུར་ལུང་བསྟན་པ་སོགས་ངོ་མཚར་བའི་ཆོ་འཕྲུལ་མཐའ་ཡས་ཀུན་གྱིས་སྤྱོད་ཡུལ་དུ་གྱུར། གཡུ་སྒྲོན་མས་བསྐུལ་སྟེ་གངས་རི་ཐོད་ ༤༩༠༽དཀར་དུ་ཕེབས། དེར་མཁའ་འགྲོ་སྙིང་ཐིག་གི་ཟབ་མོ་གསལ་བྱེད་ཡང་ཐིག་གི་ཡིག་ཆ་མཛད་པ་ན་རིག་འཛིན་མཁའ་འགྲོའི་དབུགས་དབྱུང་དར་བཅས་ཡུན་ཐུང་ངུ་ལ་གྲུབ། ཀུ་མཱ་ར་ཛས་དབང་གི་བརྡ་བསྟན་གཤེགས་པའི་མཚན་མ་ཤར་བ་ཏིང་ངེ་འཛིན་གྱིས་མདོ་ལ་བཟློག

སྐབས་འདི་ནས་ལྷུན་གྲུབ་འོད་གསལ་གྱི་སྣང་བ་དང༌། ལྷ་དང་བླ་མའི་ཞལ་གཟིགས་དང་ལུང་བསྟན་པའང་རྒྱུན་ཆགས་པ་བྱུང༌། གསུངས་རབས་ཀྱི་རྩོམ་པ་ཕལ་ཆེར་ཡང་གནས་འདིར་མཛད། ལྷ་རིངས་བྲག་ཏུ་ཞི་ཁྲོའི་སྐོངས་ཀྱི་ཆོ་ག་མཛད་དུས་ནམ་མཁའ་ལ་ཞི་ཁྲོའི་དཀྱིལ་འཁོར་དེར་འཁོད་ཐམས་ཅད་ཀྱིས་མཐོང༌། རྒྱ་མའི་གནས་སུ་སྤྱན་དྲངས་དགེ་བའི་བཤེས་གཉེརན་མང་དུ་འདུས་པ་ལ་སྙིང་ཐིག་གི་དབང་ཁྲིད་གསུངས། མཁས་རློམ་འགའི་བློར་མ་ཤོངས་པས་བརྒལ་བརྟག་ཞུས་པ་རྣམས་ལུང་རིག་ཟབ་མོས་ལོག་རྟོག་གསལ་ ༤༩༡༽ནས་དད་པའི་ལམ་ལ་བཀོད། སྒོམ་པ་ཀུན་རིན་གྱིས་འབྲི་ཁུང་དུ་སྤྱན་དྲངས། གྲོགས་ཨོ་རྒྱན་གྱི་དགོན་པ་ཕུལ་དད་པས་བསྙེན་ཅིང་གདམས་པ་དུ་མས་ཐར་པའི་ལམ་བསྟན། ལུང་བསྟན་བཞིན་ཞྭ་ལྷ་ཁང་གསོས་དུས་དབུ་རྩེའི་ཐད་ནས་གསེར་མགུ་ཚེ་གང་བཏོན་པས་གཙུག་ལག་ཁང་གི་ཆ་རྐྱེན་དང་རྟེན་གྱི་ནམ་བཟར་གསོལ། གཏེར་མང་དུ་འདུག་པ་ལས་སྒྲུབ་ཐབས་ཟབ་པ་འགའ་ཞིག་བཞེས། དམ་ཅན་བྱིས་པར་བརྫུས་ནས་བཟོ་བོ་རྣམས་ཀྱི་གྲོགས་བྱས་རྡོ་རིང་གཉིས་པོ་སྔར་ཅབ། འགྱེལ་དུ་ཡོད་པ་ཐབས་འཕྲུལ་ཅིས་ཀྱང་མ་ལྷོངས་པ་ཆོས་རྗེ་ཉིད་ཀྱིས་བདེན་སྟོབས་བརྗོད་ནས་སྐུ་ཆོས་ཀྱི་གཡབ་མོས་མོད་ལ་ལྷོངས། ས་རྡོ་བསམ་དུས་འཐོན་པའི་མནན་པ་རྣམས་སླར་གནོན་པར་བརྩམས་པ་ན་ཐུག་ཆོམ་གྱི་སྒྲ་ཆེན་ ༤༩༢༽པོས་འཕར་ཞིང་པ་རྡོའི་ཆར་དང་རླུང་འཚུབ་མུན་བསྲོས་པ་ལྟ་བུའི་ཆོ་འཕྲུལ་གྱིས་འཁོར་རྣམས་བག་འཁུམས་ཏེ་ཅི་བྱ་་་་་དང་བྲལ་བ་ན་ཉིད་ཀྱིས་སྐུའི་འགྱུར་བ་དང་གསུང་གི་སྔགས་སྒྲ་དྲག་པོས་མནན་པས་ཆོ་འཕྲུལ་རྣམས་མོད་ལ་ཞི། རབ་གནས་མཛད་དུས་སངས་རྒྱས་བྱང་སེམས་ནམ་མཁའ་གག་བས་ཤིས་བརྫོད་ཀྱི་མེ་ཏོག་འཐོར་བ་དང༌། མགོན་པོ་བྱམས་པས་སྐྱེ་བ་གཉིས་འདས་པའི་འོག་ཏུ་པདྨ་བརྩེགས་པའི་ཞིང་དུ་རྒྱལ་བ་རི་རབ་མར་མེའི་རྒྱལ་མཚན་ཞེས་བྱ་བར་འགྱུར་རོ། ཞེས་ལུང་བསྟན་པ་གཟིགས་ཚེ་བཅུའི་མཆོད་པ་མཛད་ཚེ་སློབ་དཔོན་པདྨ་མཁའ་འགྲོའི་འཁོར་དང་བཅས་པ་བྱོན་ནས་བྱིན་གྱིས་བརླབས།

ཏེ་སྒྲོའི་མཁའ་འགྲོ་རྣམས་ཀྱིས་བུམ་ཐང་དུ་འབྱོན་པར་ལུང་བསྟན། གནས་དེར་ཞི་ཁྲོའི་སྐོངས་བཤགས་ཡུན་རིང་དུ་མཛད། མིས་མི་ཐར་བའི་ ༤༩༣༽བྲག་གཡང་གཟར་པོ་ལ་རྒྱལ་མཚན་དང་བ་དན་བཙུགས། དེ་དག་ཏུ་འགྲོ་བ་མང་པོ་རྗེས་སུ་བཟུང་ནས་ཐར་པའི་ལམ་དུ་རིགས་སད་པར་མཛད། ཕྱིར་ལམ་ལྷ་པར་བྱོན་དུས་ཡར་ཀླུང་པས་ཐོ་མཚམས་པར་བརྩམ་པ་ན་མི་སྣང་བའི་རྫུ་འཕྲུལ་གྱིས་ངན་པ་དེ་དག་དམུས་ལོང་དུ་གྱུར། ཇོ་བོ་ལ་མཆོད་ཅིང་གསོལ་བ་བཏབ་པའི་ཚེ་སྐུ་ལས་འོད་ཟེར་འཕྲོས་པའི་སྟེང་གི་ནམ་མཁར་སངས་རྒྱས་བྱང་སེམས་གྲངས་མེད་བཞུགས་པས་བྱིན་གྱིས་བརླབས་པ་དང༌། དམ་ཅན་མང་པོས་བྲན་བཞིན་དུ་དམ་ནོད། ཤུག་གསེག་ཏུ་ཕེབས་དུས་པ་ཕག་གིས་འཁྲུགས་པས་བོད་མི་བདེ་བའི་མཚན་མ་གཟིགས་ནས་ལྷོ་མོན་དུ་ཐེགས་པར་ཕྱོགས། མཁའ་རི་སོགས་གཞིས་བདག་རྣམས་ཀྱིས་ཕོ་མ་ནས་བསུས་ལ་ཡག་མན་ཐང་གནས་སུ་མཁན་ཆེན་པས་དབུས་སྐལ་ལྡན་དུ་མས་ ༤༩༤༽གུས་པར་མཆོད་ཅིང་ཟབ་ལམ་གྱི་གདམས་པས་སྨིན་པར་མཛད། བུམ་ཐང་དང་རྔ་ལོང་སོགས་མཐའ་ཁོབས་མུན་པའི་གླིང་ལྟ་བུར་དབང་ཁྲིད་སེམས་བསྐྱེད་སོགས་སྐལ་བ་དང་མཚམས་པའི་ཆོས་ཀྱི་སྒྲོན་མིས་ཐར་པའི་ལམ་གསལ་བར་བསྟན། ཐར་འདོད་མང་པོ་འདུས་སྡེརོ་གས་པ་ལ་ཐར་པའི་གླིང་དུ་མིང་བཏགས་ནས་རི་ཞིག་བཞུགས། སླར་ཡང་ལྷོ་འབྲོག་གི་ཆེ་དགུས་སྤྱན་དྲངས་ལ་ཡག་ལྷ་ལུང་དང་མན་ཐང་གནས་སུ་དགེ་འདུན་གཙོ་བོར་གྱུར་པའི་འདུས་པ་སྟོང་ཕྲག་ལོངས་པ་ལ། གསང་བ་སྙིང་ཐིག་གི་དབང་ཁྲིད་སྤྱི་དང་ཁྱད་པར་མཁན་ཆེན་དགེ་འདུན་རྒྱལ་མཚན་ལ་གདམས་པའི་བཀའ་བསྲོལ་རྫོགས་པར་གནང་ནས་བསྟན་པའི་གཉེར་གཏད། ཡར་འབྲོག་ཏུ་ཁྲི་དཔོན་རྡོ་རྗེ་རྒྱལ་མཚན་པས་དད་པས་མཆོད། སྐལ་ལྡན་བཅུ་ལྔ་ལ་མཁའ་འགྲོ་སྙིང་ཐིག་དག་འདུས་པ་མང་པོར་ཆོས་འཁོར་ ༤༩༥༽རྒྱ་ཆེར་བསྐོར། མཁྱེན་རྟོགས་དང་འཕྲིན་ལས་ཀྱིས་ཕག་གྲུ་ཏཱ་སི་དད་པར་གྱུར་ནས་གཡོར་པོ་གཞུང་དུ་བརྙེད་བཀུར་བཟང་པོས་ཡུན་རིང་དུ་མཆོད་ཅིང་ཉིས་སྟོང་དུ་ལོངས་པའི་འདུས་པ་ལ་སྙིང་ཐིག་གི་དབང་ཁྲིད་དང་གོང་དཀར་དུ་སི་རུ་པ་གཙོ་བོར་གྱུར་པ་ལ་དབང་དང་གདམས་པ་དུ་མས་རྗེས་སུ་བཟུང༌།

ས་སྐྱ་པའི་བླ་མ་དག་པ་དང་གསང་ཕུ་གྲགས་བཟང་གིས་ལྟ་གྲུབ་ཀྱི་གནད་ལ་ཐེ་ཚོམས་གཅོད་པའི་དྲི་ཡིག་ཕུལ་བ་ཆོས་དང་མཐུན་པའི་ལན་གྱིས་གུས་ཤིང་རངས་པར་མཛད། སྐྱིད་ཤོད་གསང་མདར་གླིང་སྟོད་སློབ་དཔོན་ཡོན་རྒམ་པ་སོགས་འདུས་པའི་བསྙེན་བཀུར་དང་ཆོས་ཀྱི་དྲི་བ་མང་དུ་བྱས་པ་ལུང་རིགས་དང་འབྲེལ་བའི་ལན་གྱིས་སྤོབས་པ་བཙོམས། གསེར་སྲང་བཅུ་སོགས་ཡོ་བྱད་མང་པོས་ཚིམས་པར་མཛད། ལྷ་སར་བྱོན་དགེ་འདུན་མང་པོའི་སེར་ཕྲེང་གིས་བསུས། ༤༩༦༽ལྷ་ར་གཉིས་ཀྱི་བར་དུ་ཆོས་ཀྱི་ཁྲི་བརྩེགས་པའི་སྟེང་ནས་སེམས་བསྐྱེད་སོགས་ཆོས་འཁོར་རྒྱ་ཆེར་བསྐོར། ཁེངས་པའི་བླ་ཅན་མང་པོ་ལུང་རིག་གིས་བརྟུལ་ནས་དད་པའི་གནས་ལ་བཀོད། གནས་རྟེན་རྣམས་མཆོད་ཅིང་བཤད་སྒྲུབ་ཀྱི་སྡེ་མང་པོར་ཚོགས་གསོག་རྒྱ་ཆེར་སྤེལ་ནས་བསྟན་འགྲོའི་ཕན་བདེ་རྒྱས་པའི་རྒྱུར་བསྔོས། སྙེ་ཕུ་ཤུག་གསེག་ཏུ་ཕེབས་སྐལ་ལྡན་འདུས་པ་སྟོང་ཕྲག་བརྒལ་བར་ཟབ་ལམ་རྫོགས་པ་ཆེན་པོར་སྨིན་པར་མཛད་ནས་དབུར་སྟོད་དུ་སྤྱན་དྲངས། མཁར་བ་རིར་སི་རུ་ཤཱཀྱ་བཟང་པོས་མཆོད་དབང་དང་གདམས་པ་དུ་མས་བྱིན་གྱིས་རློབས། དབྱར་བཞུགས་ཀྱི་ཕོགས་ཕུལ་ནས་གྲོག་ཨོ་རྒྱན་དགོན་པའི་ཕུའི་རྫ་འདབས་ནས་མདའི་བྲག་རྩ་ཡན་གང་བའི་ཆོས་ཉན་འབྲི་ཁུང་གི་མཁན་སློབ་སོགས་ཆོས་འཆད་ཀྱི་སློབ་དཔོན་བཞི་བཅུ་ཙམ་དང་མི་ཆེན་སྐྱ་བཙུན་མང་པོས་མཚོན་འདུས་ ༤༩༧༽པ་སུམ་སྟོང་དུ་ལོངས་པ་ལ་འོད་གསལ་རྡོ་རྗེ་སྙིང་པོའི་དབང་ཁྲི་རྒྱབ་ཆོས་དང་བཅས་པ་གསུངས་ཤིང་ཡོ་བྱད་དུ་མའི་འགྱེད་ཆེན་གྱིས་ཀྱང་ཚིམ་པར་མཛད། སླར་ཡང་གཞན་དོན་ནུས་པ་བརྒྱ་ཕྲག་བརྒལ་བ་ལ་དབང་གོང་མ་སོགས་ཐུན་མོང་མིན་པའི་གདམས་པ་དང་རྒྱུད་འབྲེལ་མན་ངག་རྣམས་མཐའ་རྒྱས་སུ་རྩལ། ཆོས་འཐོན་པའི་ཚོགས་འཁོར་གྱི་ཚེ། རང་རེ་དཔོན་སློབ་ཆོས་འཁོར་བསྐོར་ནས་ཚོགས་མཆོད་བྱེད་པ་ད་རེས་ཙམ་དུ་གདའ། ཁྱེད་རྣམས་ཀྱི་ཚེ་འདི་བློས་བཏང་ནས་ཟབ་མོའི་ལམ་གྱིས་གཏན་བདེའི་སྙིང་པོར་ལོངས་པ་གྱིས་ཤིག་ཅེས་ཞལ་བསྐོས་ཀྱང་ནན་ཏན་དུ་མཛད།

ཞྭ་ལྷ་ཁང་དུ་མཆོད་ཅིང་སྨོན་ལམ་མཛད། དེར་ཁྲོམ་ཅོས་གསུངས་དུས་མེ་ཏོག་གི་ཆར་ངོ་མཚར་བ་བབས། བསམ་ཡས་དུད་གཏོང་དྲུང་གིས་སྤྱན་འདྲེན་ལ་བརྟེན་རྒྱ་མར་དད་ཅན་དུ་ ༤༩༨༽མས་མཆོད་ཅིང་གདམས་པའང་ཅི་རིས་པ་རྩམས་ནས་མཆིམས་ཕུར་ཕེབས། ཆོས་ཉན་པ་མང་དུ་འདུས་པ་ལ་གསང་བ་བླ་ན་མེད་པའི་ཁྲིད་གཙུགས་ཚོགས་པ་ཆེས་པས་སྤྲོས་མེད་ཀྱི་དབང་ཞག་དུ་མར་སྦྲེལ་བ་ཚེས་བཅུ་དྲུག་གི་བར་དུ་གསུངས་ནས། ང་ནི་མི་སྟོད་པདྨ་ལས་འབྲེལ་རྩལ། འཆི་མེད་བདེ་ཆེན་བཙན་པ་འཛིན་དུ་འགྲོ། གཡུལ་ལས་རྣམ་པར་རྒྱལ་བའི་ལྷ་དབང་དང༌། རྒྱ་མཚོར་དོན་ཡོངས་གྲུབ་པའི་ཚོང་པ་དང༌། བསམ་གཏན་གྲུབ་པའི་དགའ་བས་ཆེས་ལྷག་གོང༌། ཞེས་སོགས་ཀྱིས་ཞལ་ཚེམས་གསུངས་པ་བཞིན་དུ་དགུང་ལོ་ལྔ་བཅུ་རྩ་དྲུག ཞེས་པ་ཆུ་མོ་ཡོས་ཀྱི་ལོ་རྒྱལ་ཟླའི་ཚེས་བཅོ་བརྒྱད་ཀྱི་དྲོ་ཁར་ཆོས་སྐུའི་བཞུགས་སྟངས་ཀྱིས་གདོད་མའི་ཟད་པར་གཤེགས་སོ། དེའི་ཚེ་རྡུལ་བྲལ་གྱི་ནམ་མཁར་འཇའ་ཚོན་གྱི་གུར་དང་མེ་ཏོག་གི་ཆར་སོགས་ངོ་མཚར་བའི་ལྟས་ཟླ་ ༤༩༩༽མཆོད་ཀྱི་བར་རྒྱུན་ཆགས་པ་དང༌། ཁྱད་པར་གདུང་བསྲེག་ཁང་དུ་སྤྱན་དྲངས་ཚེ་ས་ལན་གསུམ་དུ་གཡོས་ཐུགས་ལྗགས་སྤྱན་གསུམ་མེས་མ་རྨས་པ་དང་རིགས་ལྔའི་གདུང་རིང་བསྲེལ་གྲངས་མེད་པ་བྱོན་ནོ། སློབ་མ་ཡང་དུས་མཉམ་གྱི་སྐྱེས་ཆེན་ཕལ་མོ་ཆེས་གསང་བ་སྙིང་ཐིག་གི་ཆོས་འདི་དང་འབྲེལ་བའི་མན་ངག་ཅི་རིམ་པ་མ་གསན་པ་མེད་པ་ལྟ་བུ་དང༌། དབང་ལུང་མན་ངག་རྫོགས་པར་ཐོབ་པ་ནི་སྟོང་ཕྲག་མང་པོ་དང༌། དབང་ཁྲིད་ཙམ་ཐོབ་པ་ནི་བགྲང་བའི་ཡུལ་ལས་འདས་ཤིང༌། ཉམས་ནི། མཁས་གྲུབ་ཁྱབ་བརྡལ་ལྷུན་གྲུབ། གུ་རུ་འོད་གསལ་རང་གྲོལ། མཁས་གྲུབ་བདེ་ལེགས་རྒྱ་མཚོ། བྲ་བྲལ་བཀྲ་ཤིས་འབྱུང་ ༥༠༠༽གནས། གྲོགས་ཨོ་རྒྱན་ཆོས་རྗེ། རྒྱལ་སྲས་བཟོད་པ་གྲགས། ལྡན་སྒོམ་ཆོས་སགྲགས་བཟང་པོ། འཁྲུལ་ཞིག་སངས་རྒྱས་དབོན་པོ། ཤུག་གསེག་པ་ཡེ་ཤེས་རབ་འབྱམས་རྣམས་ཀྱིས་འཕྲིན་ལས་ཀྱིས་རྒྱུན་རྒྱ་ཚེར་སྤེལ་བར་མཛད་པའོ།།

༈ ད་ནི་རང་ཅག་རྣམས་ཀྱི་སྒྲུབ་བརྒྱུད་ཀྱི་་་་་་་་ བརྗོད་པར་བྱ་སྟེ་དེ་ལ་སྤྲུལ་སྐུ་་་་་་་་་རང་གྲོལ་ནི། གཏེར་ཆེན་རཏྣ་གླིང་པའི་སྐྱེ་བ་དེ་མ་ཐག་པ་སྟེ། ལྷོ་བྲག་སྨན་ཐང་ཞོལ་དུ་ཡབ་ཚེ་དང་བསམ་འགྲུབ་དང༌། ཡུམ་ཨོ་རྒྱ་སྐྱིད་ཀྱི་སྲས་སུ་ཤིང་སྟག་ལ་འཁྲུངས། བྱིས་པའི་དུས་ནས་དད་པ་དང་སྙིང་རྗེ་ཆེ་ཞིང་དམ་པའི་བག་ཆགས་སད། དགུང་ལོ་བདུན་བརྒྱད་ལ་བྲིས་ཀློག་སྦྱངས་པ་ཚེགས་མེད་དུ་མཁྱེན། བཅོ་ལྔ་ལ་ལྷ་ལུང་དུ་མཁན་ཆེན་ཚུལ་དཔལ་བ་དང༌། ལྷུན་བཀྲས་པ་ལས་རབ་ཏུ་བྱུང༌། ཆོས་སྤྱོད་འཕྲིན་སྒྲུབ་གར་འཆམས་དཀྱིལ་འཁོར་བྲི་ཐིག་སོགས་སྦྱངས་པས་མི་རིང་བར་ ༥༠༡༽གཞན་གྱི་སློབ་དཔོན་ཕེར་བ་བྱུང༌། འཕྱིས་སྤོས་ཁང་པ་ཀུན་དགའ་བློ་གྲོས་དང༌། ཆོས་ལུང་པ་ཚུལ་དཔལ་ལ་མཁན་སློབ་ཞུས་ནས་བསྙེན་པར་རྫོགས་ཤིང་འདུལ་བའི་བསླབ་བྱ་དང་ལག་ལེན་རྣམས་ཀྱང་ལེགས་པར་སྦྱངས། མཁན་སློབ་གཉིས་དང༌། མཁས་གྲུབ་རིན་ཆེན་བཟང་པོ། གཏེར་ཆེན་པདྨ་གླིང་པ། སྤྲུལ་སྐུ་བྱང་ཆུབ་གླིང་པ། ཀུན་སྤངས་ལེགས་པའི་ཤེས་རབ་སོགས་བཤེས་གཉེན་དམ་པ་དྲུག་བཅུ་ཙམ་སྔ་ཕྱིར་བརྟེན་ནས་བཀའ་གདམས་པ་ས་སྙིང་དྭགས་ཤངས་ཞི་གཅོད་ཇོ་ཞལ་བོ་དོང་པ་སོགས་ཡོངས་ཅིང༌། ཁྱད་པར་མཚུངས་མེད་ཀུན་དགའ་རྒྱལ་མཚན། རྫོགས་ཆེན་པོ་ཀུན་དགའ་བཀྲ་ཤིས། སྨན་རྩེ་བ་བློ་གྲོས་རྒྱལ་མཚན། མཁས་ ༥༠༢༽གྲུབ་མ་ཏི་དྷྭ་ཛ། བྱམས་སྡིང་པ་ཁུ་དབོན་ལ་སོགས་ལས་ཆོས་རྗེ་ཀུན་མཁྱེན་ཆེན་པོའི་བཀའ་བསྲོལ་སྙིང་ཐིག་ཡ་བཞི་མཛོད་བདུན་ངལ་བསོ་བསྐོར་གསུམ་གྱིས་མཚོན་འཕྲིན་ལས་བཀའ་བསྲུང་དང་བཅས་པ་མཐའ་དག་དོན་གཉེར་ཆེན་པོས་གསན་ནས་བསམ་སྒོམས་ཀྱིས་ཀུན་ཆུབ་པར་མཛད་ཅིང༌། ཤེལ་བྲག མཆིམས་ཕུ། མཁར་ཆུ། ཡང་རྫོང་སོགས་དབེན་པའི་སྒྲུབ་གནས་དུ་མར་བསྐྱེད་རྫོགས་ཟབ་མོའི་རྣལ་འབྱོར་ལ་རྩེ་གཅིག་པའི་ཉམས་ལེན་ལོ་ཟླ་དུ་མར་སྦྲེལ་བ་ལན་མང་དུ་མཛད་པས་རང་བཞིན་རྫོགས་པ་ཆེན་པོའི་ལྟ་སྒོམ་འབྲས་བུའི་དྲོད་ཚད་མཐར་ཕྱིན།

ཡི་དམ་ལྷག་པའི་ལྷ་དུ་མའི་ཞལ་གཟིགས་ཤིང་ལུང་བསྟན་པ་ཐོབ། ཆོས་བརྒྱད་ཀྱི་འཆིང་བས་མ་གསོ་པའི་འགྲོ་ཕན་གྱི་འཕྲིན་ལས་ལྷུན་གྲུབ་ཏུ་ཤར། དགུང་ལོ་ཞེ་གཉིས་པ་ཤིང་ལུགས་དར་རྒྱས་ཆོས་སྡནིངས་ཀྱི་རི་ཁྲོད་བཏབ། ༥༠༣༽ཐར་པ་དོན་གཉེར་གྱི་ཚོགས་པའང་ལྔ་བརྒྱར་ལོངས་ཙམ་འདུས། ཆོས་དང་མཐུན་པའི་རྣམ་ཐར་ལ་བཀོད། དབྱར་དགུན་གྱི་དུས་ཆོས་ཁྲིགས་སུ་བཅད་ནས། དུས་མེད་ཀྱི་དབང་ཆོས་སོས་སོའི་མོས་པ་དང་མཚམས་བར་གསུངས་ནས་ཉམས་རོཏས་ཅན་མང་དུ་འཐོན། ཕྱོགས་ཀྱི་དད་ལྡན་རྣམས་ཀྱི་ཞིང་དུ་དབུས་གཙང་ལྷོ་མོན་ལ་སོགས་པར་བྱོན་ནས་སྒྲུབ་དབང་ཁྲིད་ལུང་མན་ངག་སོགས་ཆོས་སྒོ་རིས་མེད་སྐལ་བ་བཞིན་བསྟན་པས་འབྲེལ་ཚད་དོན་ཡོད་པར་མཛད། དམ་པའི་ཆོས་ལ་བརྟེན་པའི་སློབ་མ་འང་ཞྭ་དམར་བ་དཀོན་མཆོག་འབངས་དང༌། འབྲི་ཁུང་ཟུར་པ་སོགས་ཆེ་དགུ་དུ་མ་དང༌། སྤྲུལ་སྐུ་བྱང་ཆུན་གླིང་པ། སྣང་རྩེ་བ་གར་གྱི་དབང་པོ། བདེ་ཆེན་གླིང་པ་སོགས་ཟབ་གཏེར་གྱིས་བཀའ་བབས་པ་རྣམས་དང༌། དཔལ་སྡིངས་རབ་འབྱམས་པ་དང་དཔལ་སྒ་ལོ་ ༥༠༤༽ཙཱ་བ་སོགས་མཁས་པ་དུ་མ་དང༌། གྲུབ་ཆེན་ཀུན་བཟང་དཔལ་འབར་དང༌། ཀློང་ཡངས་པ་སོགས་སྒོམ་ཉམས་ཅན་གྱི་རྣལ་འབྱོར་པ་དུ་མ་དང༌། ཁྱད་པར་བསྟན་འཛིན་ཚོས་ཀྱི་རྒྱལ་པོ་དང༌། ཐུགས་སྲས་ཀུན་དགའ་གྲགས་པ། ཤ་མ་དཔལ་འབྱོར་རྒྱལ་མཚན་པ་སོགས་བཀའ་སྲོལ་སྙིང་པོར་འཛིན་པ་དུ་མ་དང༌། ས་སྐྱོང་ཡར་འབྲོག་པ་དང༌། འཕྱོངས་རྒྱས་པ་སོགས་སྡེ་བདག་མང་པོ་དང༌། གཞན་ཡང་རབ་བྱུང་སྔགས་པ་སྒོམ་ཆེན་ཕོ་མོ་ཁྱིམས་བདག་སོགས་གདུལ་བྱ་མང་པོའི་དོན་མཛད་པས་དབུས་གཙང་མངའ་རིས་ཁམས་ཀོང་མོན་སོགས་སུ་ཆོས་བརྒྱུད་འཛིན་པའི་སློབ་མ་ཡང་སློབ་དང་བཅས་པ་མང་དུ་བྱུང་བས་མཚོན་སྙིང་མའི་བསྟན་འཛིན་གཅི་ལ། ཆོས་ཀྱི་འཕྲིན་ལས་ཆི་བར་མངོན་སུམ་དུ་གྲུབ་བོ། དེ་ལྟར་ཞིང་འདིར་ལོ་གྲངས་དོན་བདུན་དུ་བཞུགས་ནས་ ༥༠༥༽ལྕགས་རྟ་ལ་གཡུ་རུ་ཁྲ་འབྲུག་གི་ཉེ་འདབས་སུ་གཤེགས་སོ།

སྤྲུལ་སྐུ་བསྟན་འཛིན་གྲགས་པ་ནི་སྔ་ལུང་རྒབ་ལར་ཡབ་བཀྲ་ཤིས་དང་ཡུམ་བསམ་བསྟན་བཟང་མོའི་སྲས་སུ་མེ་སྤྲེ་ལ་འཁྲུངས། གཏེར་ཆེན་པདྨ་གླིང་པའི་སྤྲུལ་པར་ལུང་གིས་ཟིན་གསུང་བྱི་བ་ཙམ་ནས་སྔོན་གྱི་བག་ཆགས་གསལ་བར་གསུངས། དགུང་ལོ་བཞི་བ་ལ་གཏེར་སྟོན་གྱི་སྲས་རྣམས་ཀྱིས་བུམ་ཐང་དུ་སྤྱན་དྲངས་སོ་སོའི་སར་རྙེད་བཀུར་ཕུན་སུམ་ཚོགས་པས་མཆོད། པདྨ་གླིང་དུ་སྲས་དཀོན་མཆོག་བཟང་པོའི་གདུང་ཚབ་ཏུ་བཞུགས་པར་བྱས་ཏེ་རབ་རུ་བྱུང༌། གོང་མའི་གཏེར་ཀའི་དབང་ལུང་སྒྲུབ་ཕྲིན་རྣམས་གསན་སྦྱོང་ལ་ཞུགས་ནས་མི་རིང་བར་ཆོས་རྗེ་དཀོན་མཆོག་བཟང་པོ་གཤེགས་པས་བདེ་ཆེན་གླིང་དུ་སྲས་ཟླ་བའི་སར་རེ་ཞིག་བཞུགས་ཏེ་ཆོས་བཀའ་ཅི་རིས་ས་གསན། དགུང་ལོ་བཅུ་གཉིས་པ་ ༥༠༦༽ལ་སྤྲུལ་སྐུ་སྣ་ཚོགས་རང་གྲོལ་གྱིས་བོད་དུ་སྤྱན་དྲངས་ལྷོ་བོད་ཀྱི་བསྟིག་གནས་རྣམས་སུ་བཞུགས་སུ་གསོལ་ཏེ སྙེད་བཀུར་གྱིས་རིམ་འགྲོ་དང༌། མདོ་སྔགས་གསར་རྙིང་གི་ཆོས་སྒོ་མཐའ་ཡས་པ་དང༌། ཁྱད་པར་ཆོས་རྗེ་ཀུན་མཁྱེན་ཆེན་པོ་དང༌། གཏེར་སྟོན་པདྨ་གླིང་པའི་ཆོས་སྐོར་རྣམས་ཀྱི་དབང་ཁྲིད་ལུང་མན་ངག་ཕྱག་ལེན་དང་བཅས་པ་ཐམས་ཅད་བུམ་པ་གང་བྱོར་གསན་ཅིང༌། དེ་དག་གི་དོན་བསྐྱེད་རྫོགས་ཟབ་མོའི་རྣམ་འབྱོར་གྱིས་སྒོམ་སྒྲུབ་དང་སྦྱངས་པ་རྣམས་བླ་མའི་དྲུང་དུ་སྒྲོ་འདོགས་ཆོད་པར་མཛད། ཉི་ཤུ་ས་ལ་ལྷོ་བྲག་ཏུ་བྱོན། མཚོ་ཡུལ་བྲག་དཀར་བས་དགོན་གནས་སོགས་ཀྱི་འབུལ་བས་མཚོན་སྔོན་གྱི་བུ་སློབ་དང་ཡོན་བདག་ཐམས་ཅད་ཀྱིས་བཏུད་ཅིང་མཆོད། དེར་བླ་མ་དབུ་མཛད་པ་ལས་དབང་ལུང་ཅི་རིས་པ་དང་འཆམས་དབྱངས་སོགས་གསན་ཅིང་སྦྱངས། ༥༠༧༽བུམ་ཐང་དུ་སྲས་ཟླ་བའི་སྤྱན་སྔར་བཀའ་བརྒྱད་སྒྲུབ་དབང་སོགས་དབང་ལུང་འགའ་ཞིག་གསན། ཕྱོགས་དེའི་སྐྱེ་བོ་མཆོག་དམན་ཀུན་གྱིས་མཆོད་ཅིང་མོས་པ་དང་མཚམས་པའི་ཆོས་ཀྱིས་དོན་ལྡན་དུ་མཛད། སླར་ཡང་བོད་དུ་བྱོན་ནས་རིགས་བདག་སྤྲུལ་སྐུ་ཆེན་པོ་ཉིད་དང༌།

གཞན་ཡང་ས་སྐྱ་སྔགས་འཆང་ཆེན་པོ། རྗེ་བཙུན་གྲོལ་མཚན། སྣང་རྩེ་རིག་འཛིན་སོགས་ཡོངས་འཛིན་དུ་མ་ལ་ཆོས་སྒོ་རྣམ་གྲངས་མཐའ་ཡས་པ་གསན། མཆིམས་ཕུ་ལ་སོགས་པར་ཟབ་ལམ་གྱི་སྒྲུབ་པ་ནན་ཏན་དུ་མཛད་ཅིང་གནས་ལུགས་ཟབ་མོའི་དོན་རྟོགས། ལྷག་པའི་ལྷ་དུ་མའི་ཞལ་གཟིགས་ཤིང་ལུང་བསྟན་པའང་ཐོབ། དེ་ནས་ཆོས་རྗེ་ཉིད་ཀྱི་དགོན་གནས་རྟེན་གསུམ་དང་བཅས་པ་ཕོག་ནས་གདན་པར་དབང་བསྐུར། ཞི་ ༥༠༨༽བར་གཤེགས་རྗེས་དགོངས་རྫོགས་རྟེན་བཞེངས་སོགས་བསྒྲུབ་པའི་ཁུར་བཞེས་ཤིང༌། འཕྱིས་གུ་རུ་གཙོ་འཁོར་གྱི་གསེར་སྐུ་མི་ཚད་མ་སོགས་རྟེན་བཞེངས་དུ་མ་དང༌། དབྱར་དགུན་གྱི་སྒྲུབ་དབང་དུས་ཁྲིད་གསུང་བས་མཚོན་བུ་སློབ་ཡོན་བདག་གི་འཛིན་སྐྱོང་སོགས་བླ་མའི་འཕྲིན་ལས་སྐྱོང་བའི་ཁུར་བཞེས་ཤིང༌། རྒྱལ་སྲས་པདྨ་ཆོས་རྒྱལ་དང༌། བྱང་བདག་དབང་པོའི་སྡེ་སོགས་ཀྱིས་ཀྱང་གུས་པར་བཏུད་པས་མཚོན། ལྷོ་མོག་དང་གཙང་རོང་སོགས་ཀྱི་གདུལ་བྱ་སོ་སོའི་ཞིང་དུ་བྱོན་ཏེ་དེ་དག་གི་རི་བ་དང་མཐུན་པའི་དོན་མཛད། རིགས་སྲས་པདྨ་འཕྲིན་ལས་ཆོས་དང་ཟང་ཟིང་གཉིས་ཀས་བསྐྱངས་ཏེ། རང་གི་འཁྲུངས་ཡུལ་དང་ཉེ་བའི་རི་ལ་དགོན་གནས་འདེབས་པར་བཀའ་བསྒོས་པ་ལྟར་སྒང་སྟེང་གསང་སྔགས་ཆོས་གླིང་གི་དགོན་སྡེ་བཏབ་ཅིང་བསྟན་པའི་རྒྱུན་བཟུང་བ་ཡང་འདིའི་འཕྲིན་ལས་ཀྱི་རྒྱུན་ཡིན། དབུས་སུ་རྗེ་སྣ་ ༥༠༩༽ཚོགས་རང་གྲོལ་གྱི་སྤྲུལ་སྐུ་གདན་སར་སྤྱན་དྲངས། དབང་ལུས་མན་ངག་དང་བཅས་པ་མཐའ་རྒྱས་སུ་སྩལ་ཏེ་བསྟན་པའི་བདག་པོར་མངའ་གསོལ་ནས། མི་རིང་བར་དགུང་ལོ་དྲུག་བཅུ་རེ་གཉིས་པ་མེ་མོ་བྱ་ལོ་ནག་ཟླའི་ཉེར་བརྒྱད་ལ་དར་རྒྱས་ཆོས་སྡིངས་ཀྱི་དེབ་གནས་སུ་ངོ་མཚར་བའི་ལྟས་དང་བཅས་ཏེ་གཤེགས་སོ། མཁས་གྲུབ་མདོ་སྔགས་བསྟན་འཛིན་ནི། གཡུ་རུ་དོལ་དུ་ཡབ་སྨྱོས་རྡོ་རྗེ་ཚེ་དབང་དང་ཡུམ་བསོད་ནམས་བུ་ཁྲིད་ཀྱི་སྲས་སུ་མེ་བྱི་ལ་འཁྲུངས། རྗེ་སྣ་ཚོགས་རང་གྲོལ་གྱིས་སྔོན་རབས་གསལ་བར་གསུངས་བས་མཚོན་དམ་པའི་བག་ཆགས་བཟང་པོ་པད།

དགུང་ལོ་དྲུག་པ་ལ་གོང་མའི་གདན་པར་སྤྱན་དྲངས། བྲི་ཀློག་དང་ཕྲིན་སྒྲུབ་སོགས་ཀྱི་ཐུགས་སྦྱོང་ཚེགས་མེད་དུ་ཆུབ། བརྒྱད་པ་ལ་ཞྭ་དམར་དཀོན་མཆོག་འབངས་ལ་དགེ་ ༥༡༠༽བསྙེན་གྱི་སྡོམ་པ་ནོད། དཀོན་མཆོག་འོད་ཟེར་དུ་བཏགས། བཅུ་གསུམ་པ་ལ་རྒྱལ་དབང་བསྟན་འཛིན་གྲགས་པ་ལས་རབ་ཏུ་བྱུང༌། མདོ་སྔགས་བསྟོན་འཛིན་བཟང་པོར་གསོལ། ཆོས་རྗེ་ཀུན་མཁྱེན་ཆེན་པོ་དང༌། གཏེར་ཆེན་པདྨ་གླིང་པའི་ཆོས་སྐོར་ཡོངས་སུ་རྫོགས་པའི་དབང་ལུང་ཁྲིད་མན་ངག་ཕྱག་བཞེས་དང་བཅས་པ་མཐའ་རྒྱས་དང༌། གཞན་ཡང་ཐུགས་སྲས་ཀུན་དགའ་གྲགས་པ། གྲུབ་ཆེན་ཀུན་དགའ་རྡོ་རྗེ། སྔགས་ཆངཀུན་བཟང་དཔལ་འབྱོར། རྒྱས་སྲས་ནོར་བུ་དབང་རྒྱལ། བྱང་བདག་དབང་པོའི་སྡེ་སོགས་ལ་སྙིང་མ་དང༌། ས་སྐྱ་པ་ཁྲི་ཆེན། ཞྭ་དམར་ནག་སོགས་བཤེས་གཉེན་མང་པོར་གསར་རྙིང་གི་ཆོས་བཀའ་ཇི་སྙེད་པ་སྔ་ཕྱིར་གསན། བཙོ་བརྒྱད་པ་ལ་འབྲས་ཡུལ་སྐྱིད་ཚལ་དུ་འབུམ་རབ་མཐར་པ་རྒྱལ་མཚན་ལ་བརྟེན་ནས་སྡུད་ཚད་དབུ་ཕར་འདུལ་མངོན་སྡོམ་རིག་དང་བཅས་པའི་གཞུང་ལུགས་རྣམས་ལ་ནན་ ༥༡༡༽ཏན་ཆེན་པོས་སྦྱངས་ཤིང༌། ཆོས་གྲ་དེར་ལུང་རིག་སྨྲ་བའི་མགྲན་ཟླ་མེད་པའི་མཐུན་སྣང་དུ་གྲུབ་སྒྲ་དག་སྙན་ངག་སྡེབས་སྦྱོར་གསོ་རིག་བཟོ་གནས་སོགས་ཀྱང་ལས་དེ་དང་དེ་ལ་མཁས་པའི་སློབ་དཔོན་འགའ་ཞིག་ལས་ཐུགས་སུ་ཆུད་པར་སྦྱངས་པས་མཁས་པའི་གནས་ཐོབ། གུང་ལོ་ཉེར་ལྔ་པ་ལ་ཀརྨ་པ་དགུ་པ་མཁྱེན་པས་ཐུགས་འཕྲོགས་ཏེ། སྒར་ཆེན་གྱི་འབེལ་གཏམ་གླེང་བར་བཀའ་བསྐུལ་བ་ལས་ལོ་གསུམ་སུ་མདོ་སྔགས་རིག་གནས་ལོ་རྒྱུས་དང་བཅས་པའི་གསུང་རབ་འབེལ་མཆེད་ཀྱིས་འཆད་པ་དང༌། རྩོད་ངག་གིས་རྒོལ་ཞིང་ལན་འདོན་པ་སོགས་གང་ལ་ཡང་ཐོགས་པ་མེད་པའི་རྣམ་དཔྱོད་ཀྱིས་བློ་ལྡན་ཐམས་ཅད་ཀྱིས་བསྔགས་པའི་གནས་སུ་གྱུར།་ སྐབས་གཞན་དུ་གདན་པ་ཕན་ཚུན་དང༌། མཆིམས་ཕུ། གཡའ་མ་ལུང༌། ལྷོ་བྲག་མཁར་ཆུ་སོགས་ ༥༡༢༽དབེན་གནས་དུ་མར་ཡི་དམ་ལྷའི་བསྙེན་སྒྲུབ་དང༌།

རང་བཞིན་རྫོགས་པ་ཆེན་པོའི་རྣལ་འབྱོར་ལ་རྩེ་གཅིག་པའི་སྒྲུབ་པ་ལོ་དང་ཟླ་བ་མང་པོར་སྦྲེལ་བ་སོགས་སྔ་ཕྱིར་མཛད་པས་བསྐྱེད་རྫོགས་ཟབ་མོའི་ཉམས་རྟོགས་མཐར་ཕྱིན། གུ་རུ་རིན་པོ་ཆེ་དང༌། རྗེ་བཙུན་སྒྲོལ་མ་སོགས་ཡི་དམ་དུ་མའི་ཞལ་གཟིགས་ཤིང་དབུས་དབྱུང་བ་ཐོབ། ལྷོ་དབུས་ཀྱི་གདན་ས་རྣམས་དང༌། དད་པའི་ཞིང་དུ་མར་བླ་མ་དང་ཐུགས་རེཇ་ཆེན་པོ་ཞི་ཁྲོ། བཀའ་བརྒྱད་རྣམས་ཀྱི་སྒྲུབ་ཆེན་ལ་བརྟེན་ལ་བརྟེན་ནས་དམ་རྫས་ཀྱི་འགྲོ་ཕན་དང༌། དབང་ཁྲིད་ལུང་མན་ངག་མང་པོ་དུས་དང་དུས་མེད་དུ་གསུངས་པ་ལས། རིགས་སྲས་གསང་བདག་ཆེན་པོ་དང༌། རྫོགས་ཆེན་པ་ནམ་མཁའ་འབྲུག་སྒྲ་མངའ་བདག་བསྟན་འཛིན་ཆོས་བཟང༌། སྤ་གྲོ་བ་ཆོས་དབང་ལྷུན་གྲུབ། སྤོ་བོ་རྦ་ཁ་སྐུ་སྐྱེ་རིག་འཛིན་རྒྱ་མཚོ། མང་ཐོས་དམ་ཆོས་བཟང་པོ་སོགས་བཀའ་བསྲོལ་ ༥༡༣༽སྐྱོང་བ་དུ་མ་དང༌། ལུང་རིག་སྨྲ་བའི་སྟོན་ཆེན། ཐ་སྙད་འཛིན་པའི་མཁས་པ་སྒོམ་ཉམས་ཅན་གྱིས་རྣལ་འབྱོར་ཕོ་མོ་སོགས་དམ་པའི་ཆོས་ཀྱིས་བསྡུས་པའི་བུ་སློབ་དབུས་གཙང་ལྷོ་མོན་གྱི་ཕྱོགས་ཐམས་ཅད་ཁྱབ་པ་དང༌། ས་སྐྱོང་སྐུ་རབ་པ་དང༌། བྱ་པ་ཁྲི་དཔོན་འཕྱོང་རྒྱས་སྟག་རྩི་བ། ཡར་ཀླུང་ཕོ་བྲང་པ་སོགས་རིགས་དང་ལོངས་སྤྱོད་ཀྱིས་མཐོ་བས་མཚོན་ཡོན་བདག་དུ་མས་དད་པས་བསྙེན་བཀུར། དབང་ཆོས་དང་འཕྲིན་ལས་བཞིའི་ཡུལ་གང་ལ་གང་ལ་འཇུག་པ་དེས་ལས་འབྲས་དོན་ལྡན་གྱིས་རེ་བ་བསྐངས་ལྐོག་གྱུར་གྱི་གནས་ལུང་དུ་བསྟན་པ་རྣམས་ཀྱང་ཇི་ལྟ་བ་བཞིན་མངོན་དུ་གྱུར་པས་བླང་དོར་གྱི་དམིགས་ཕྱེ། ལྷོ་བྲག་བཀྲ་ཤིས་སྒང་གི་རི་བོར་དང་ཚུགས་ཅན་གྱིས་འདུས་ཏེ་བཏབ་པ་ཡང་རེ་ཞིག་གནས། བྱང་ཆུབ་གླིང་དུ་རྫོགས་ཆེན་བླ་བརྒྱུད་ཀྱི་སྣང་བརྙན་ངོ་མཚར་བའི་ ༥༡༤༽འབུར་སྐུ་དང༌། ཐུབ་པ་གནས་བཅུ་དང༌། སྒྲུབ་སྡེ་དགུ མཚན་བརྒྱད་སོགས་བྲིས་ཐང་མང་པོ་དང༌། འདུལ་བ་ལུང་སོགས་བཀའ་བསྟན་གྱི་གླེགས་བམ་ཇི་སྙེད་པ་བཞེངས་ཤིང༌།

ཆོས་འཁོར་བསམ་ཡས་དང༌། ལྷ་ས་ལ་སོགས་པར་སྔ་ཕྱིར་མར་མེ་སོགས་མཆོད་འབུལ་སྨོན་ལམ་དང་བཤད་སྒྲུབ་ཀྱི་འདུས་སྡེ་མང་པོར་ཚོགས་གསོག་གི་ཡོ་བྱད་དུ་མས་བསྙེན་བཀུར་བས་མཆོན་སྐུ་གསུང་ཐུགས་ཀྱིས་འཕྲིན་ལས་འཁོར་ལོ་གསུམ་གྱི་འཇུག་པ་ཅི་རིག་པ་ལས་ནམ་ཡང་མི་གཡེལ་བས་བསྟན་པ་དང་འགྲོ་བའི་དོན་རྒྱ་ཆེན་པོ་མཛད་ནས། དགུང་ལོ་ང་གསུམ་པ་ས་ཕོ་འབྲུག་གི་ལོའི་བར་གྱི་རྣམ་ཐར་ཞལ་གསུང་མའི་མཐར། ཁྱད་པར་བརྒྱུད་འཛིན་བུ་ལ་དབང་ལུང་དང༌། མན་ངག་ཁྲིད་ལུང་མང་པོ་བར་མེད་བཤད། གསང་ཆེན་བསྟན་པ་འཛིན་པའི་རྟེན་འབྲེལ་བསྒྲིགས། ད་ནི་བྱ་བ་ཟིན་གྱིས་འགྱོད་པ་མེད། འཆི་བར་དགའ་བའི་ ༥༡༥༽མདོ་སྔགས་བསྟན་འཛིན་ངན། གདོད་མའི་ས་ལ་གཏན་སྲིད་འཛིན་དུ་འགྲོ། ཞེས་སོགས་ཀྱི་དོན་བསྡུ་ཞལ་གདམས་སུ་མཛད་ནས་ཟླ་བ་གསུམ་འདས་པ་མཆུ་ཟླའི་ཚེས་བཞི་ལ་དར་རྒྱས་ཆོས་སྡིངས་སུ་སྤྲུལ་པའི་དཀྱིལ་འཁོར་ངོ་མཚར་བའི་ལྟས་དང་བཅས་པ་བསྡུས་ཤིང་དགོངས་པ་སྐོང་བའི་མཆོད་འབུལ་ཕྱི་ནང་གི་རྟེན་བཞེངས་ཕྲིན་ལས་མི་ཉམས་པའི་རྒྱུན་སྐྱོང་བ་རྣམས་རིགས་སྲས་གསང་བདག་ཆེན་པོས་མཛད་དོ། རིག་འཛིན་ཆེན་པོ་འཕྲིན་ལས་བྱུང་བ་ནི། ཡབ་སྨྱོས་སྟོན་མཁས་གྲུབ་མོད་སྔགས་བསྟན་འཛིན་དག་ཡུམ་རྒྱལ་རིགས་དགོས་པོ་འཛོམ་པའི་སྲས་སུ་ལྕགས་ཕག་ལྷོ་བྲག་བྱང་ཆུབ་གླིང་དུ་འཁྲུངས། གསུང་བྱི་བ་ཙམ་ནས་དམ་པའི་ངང་ཚུལ་འབའ་ཞིག་པས་བློ་ལྡན་ཐམས་ཅད་དང་བར་མཛད། དགུང་ལོ་ལྔ་ནས་བྲི་ཀློག་གཉིས་ཀ་བྱང་བར་མཁྱེན། བརྒྱད་ལ་ཡབ་རྗེ་ ༥༡༦༽ལས་རབ་ཏུ་བྱུང་མཚན་ཨོ་རྒྱན་ཚེ་འཕེལ་དུ་གསོལ། རིམ་བཞིན་འཕྲིན་སྒྲུབ་ཕྱག་བཞེས་དང་བཅས་པ་ནས་བརྩམས་ཡིད་བཞིན་མཛོད་དང༌། སེམས་ཉིད་ངལ་བསོ་རྩ་འགྲེལ་རྣམས་དང༌། སྒྲ་དང་རྩིས་སོགས་ཤེས་བྱ་རྣམས་ལ་ཐུགས་སྦྱོངས་མཛད་པས་ཐུགས་རབ་ཕུལ་དུ་བྱུང་བའི་བློ་གྲོས་ཀྱི་མཐུ་ཐོབ། ཁྱད་པར་ཡབ་རྗེ་ཉིད་ལས་བླ་རྫོགས་ཐུགས་གསུམ།

སྙིང་ཐིག་ཡ་བཞི། ཞི་ཁྲོ་བཀའ་བརྒྱད་སོགས་གསང་ཆེན་བཀའ་གཏེར་དུ་མའི་དབང་ཁྲིད་བཤད་ལུང་མན་ངག་སོགས་མཐའ་ཆོད་པར་གསན་ཅིང༌། བསམ་པ་དང་སྒོམ་པའི་ཉམས་བཞེས་ཀྱིས་གཏན་ལ་ཕབ་སྟེ་ཀུན་ཆུབ་པར་མཛད་སྐབས་དེར་ལྷོ་རྒྱུད་ཀྱི་བདག་པོ་འཕོས་པའི་དབང་ལས་རེ་ཞིག་ལྷ་ལུང་གི་འདུས་སྡེར་བཞུགས་ཏེ། དཔའ་བོ་གཙུག་ལག་རྒྱ་མཚོ་ལས་དགེ་ཚུལ་དང༌། ཀུན་རིགས་ཕག་མོ་དུས་འཁོར་སོགས་ཀྱི་དབང་ལུང་ ༥༡༧༽རྣམས་གསན་ཅིང༌། དེ་དག་གི་སྒྲུབ་དཀྱིལ་བྲི་ཐིག་གར་འཆམས་སོགས་ཀྱང་ཚེགསམེད་མཁྱེན། ཁྱད་པར་རྒྱུད་བླ་དང་ཟབ་མོ་ནང་དོན་འབྲེལ་པ་དང་བཅས་པར་སྦྱངས་ཏེ་མདོ་སྔགས་ཀྱི་ཟབ་དོན་མཐའ་དག་ཐུགས་སུ་ཆུད་སླར་ཡང་རང་གནས་སུ་ཡབ་རྗེ་ཉིད་ལས་སྙིང་ཐིག་གི་དབང་ཁྲིད་ནན་ཏན་ཆེན་པོས་གསན་པས་མཚོན་ཐབ་ཆོས་མང་པོའི་མཐའ་རྒྱ་བཅད་ཅིང་བསྟན་པའི་གཉེར་ཁ་གཏད་པ་བཟུང༌། མི་རིང་བར་ཡབ་རྗེ་ཉིད་དར་རྒྱས་ཆོས་སྡིངས་སུས་ཞི་བར་གཤེགས་པའི་སྐུ་གདུང་གི་མཆོད་འབུལ་ཕྱི་ནང་གི་རྟེན་བཞེངས་སོགས་དགོངས་པ་རྫོགས་པར་མཛད། སྤྱིར་ཡབ་རྗེ་ཉིད་གཙོ་བོར་གྱུར་པའི་བླ་མ་ཡང༌། གསུང་སྤྲུལ་ཚུལ་ཁྲིམས་རྡོ་རྗེ། ལོ་ཆེན་གཞན་ཕན་རྡོ་རྗེ། ལྷ་བཙུན་ཀུན་བཟང་རྣམས་རྒྱལ། རྫོགས་ཆེན་ནམ་ ༥༡༨༽མཁའ་འབྲུག་སྒྲ། བོན་ལུང་པ་ཚུལ་ཁྲིམས་རྒྱལ་མཚན། ཟུར་ཆེན་ཆོས་དབྱིངས་རང་གྲོལ་སོགས་སྙིང་མ་དང༌། དཔའ་བོ་གཙུག་ལག་རྒྱ་མཚོ། གུ་ཤྲི་གྲགས་པ་མཆོག་དབྱངས། གནས་གསར་བཀའ་འགྱུར་བ། སྤྲུལ་སྐུ་ཀརྨ་བསྟན་བསྲུང་སོགས་གསར་མ་སྟེ། བཤེས་གཉེན་དམ་པ་བཅུ་ཕྲག་གསུམ་ལྷ་པ་ལས་མདོ་དང་སྔགས་ཀྱི་ཆོས་ཚུལ་རབ་འབྱམས་གསན་ཅིང༌། དེ་དག་གི་སྙིང་པོའི་ལམ་བསྲོལ་ཇི་བཞིན་པ་བསྐྱེད་རྫོགས་ཟབ་མོའི་གནད་ཀྱི་སྒྲུབ་པ་ལོ་ཟླ་དུ་མར་སྦྲེལ་བ་ལན་མང་པོ་དང༌། རྒྱུན་གྱིས་ཐུགས་དམ་འཁྲིགས་སུ་བཅད་པ་ལས་མི་གཡེལ་བས་རྫོགས་པ་ཆེན་པོ་རང་སྣང་རིས་མེད་ཀྱི་དགོངས་པ་མངོན་དུ་གྱུར།

འཁོར་འདས་ཡེ་ཤེས་ཀྱི་རོལ་པར་ཤར་བས་ཡི་དམ་དུ་མའི་གཟིགས་སྣང་ལ་དབང་འབྱོར། ཆོས་ཀྱི་རྗེས་སུ་འབྲང་བའི་བུ་སློབ་ནི། ཡབ་རྗེ་དང༌། གསུང་སྤྲུལ་ ༥༡༩༽རིན་པོ་ཆེ། དཔའ་བོ་རྒྱལ་མཚན་པ་ཙམ་མ་གཏོགས་རང་གི་ཡོངས་འཛིན་རྣམས་ཀྱིས་ཀྱང་ཆོས་ཀྱི་བདུད་རྩི་ངོམས་མེད་དུ་གསོལ་ཞིང་གུས་པར་གཏུད། གཞན་ཡང་དཔལ་རི་སྤྲུལ་སྐུ་འཕྲིན་ལས་རྣམ་རྒྱལ། ལོ་ཆེན་ཆོས་རྒྱལ་བསྟན་འཛིན། དམ་པ་ཀློང་ཡངས་འོད་གསལ། ཁྲི་དཔོན་སྔགས་འཆང་ཆེན་པོ་སོགས་རིགས་དང་སྐྱེ་བརྒྱུད་ཡོན་ཏན་གྱིས་མཐོ་བ་དུ་མས་མཚོན། བླ་མ་སློབ་དཔོན། རབ་བྱུང༌། སྔགས་པ། སྒོམ་ཆེན། ཁྱིམ་བདག་སོགས་སྐལ་ལྡན་དུ་མ་ལ། སྤྱིར་སྒྲུབ་དབང་ཁྲིད་ལུང་མན་ངག་སོགས་ཐུན་མོང་དུ་སྩལ་བ་དང༌། ཁྱད་པར་བཞེད་པ་ཐ་དད་པའི་ཆོས་ཀྱི་རྣམ་གྲངས་སོ་སོའི་སྐལ་བ་བཞིན་སྩོལ་བ་ལ་ཐོགས་པ་མི་མངའ་བས་སྔ་འགྱུར་གྱི་བསྟན་འཛིན་ཐོག་མཉམ་གཅིག་ལ་ཆོས་ཀྱི་འཕྲིན་ལས་འགྲན་དུ་མེད་པ་མངོན་སུམ་དུ་ ༥༢༠༽གྲུབ། ངོ་བོ་ཆོས་ཉིད་མཉམ་པ་ཆེན་པོའི་གནས་ལུགས་ལས་མ་གཡོས་བཞིན་དུ་རྣམ་འགྱུར་རྡོ་རྗེ་སློབ་དཔོན་ཉིད་ཀྱི་བཅུ་ལ་དབང་འབྱོར་བས་དེ་དང་དེའི་ལས་ལ་ངེས་ཤེས་འདྲེན་ཅིང༌། ཁྱད་པར་དབང་དུས་སུ་ཡེ་ཤེས་ཀྱི་བྱིན་ཕེབས་པས་དབང་དོན་རྒྱུད་ཐོག་ཏུ་འབྱོར། ཁྲིད་དཀའ་གསུངས་དུས་སོ་སོའི་ཉམས་མྱོང་གི་སྣེ་ནས་ཁྲིད་མཁས་པས་ཟབ་ལམ་གྱི་རྟོགས་པ་ཁྲུལ་མེད་ངོ་འཕྲོད་པས་ཉམས་མྱོང་དྲོད་ཚད་ཐོབ་པ་མང་དུ་ཐོན། གདུལ་བྱ་ཐུན་མོངས་པ་རྣམས་ཀྱི་ངོར་ཡང་བསྲུང་བཟློག་སོགས་འཕྲིན་ལས་བཞིའི་ལས་ཕྲན་དོན་ལྡན་དུ་གྲུབ་པ་ལ་ཐོགས་པ་མེད་ཅིང༌། གདོན་དྲག་པོས་བཟུང་བའི་ནད་པ་ལུས་རིངས་པ། ངག་ལྐུགས་པ། སེམས་སྨྱོ་འབོག་གིས་འཆི་བར་ཐག་བཅད་པ་དུ་མ་ཡང༌། བཀའ་སྒོ་བྱིན་རླབས་རྟེན་འབྲེལ་གྱི་བསྒྱུར་ཁ་ཅི་རིས་མཛད་པའི་མདོ་ལ་གསོས་པ་དང་མཛི་འཕྲོ་ཆོད་པའང་མང་དུ་བྱུང་ ༥༢༡༽འཆི་ཁར་འཕོ་བའི་མཚམས་སྦྱོར་དང་རྗེས་འཛིན་མཛད་པ་ལ་སྤྱི་བོ་འཕར་ཞིང་སྐྱེ་བ་ངོས་ཟིན་ཡང་མང༌།

སད་སེར་དང་མི་ཕྱུགས་ནད་རིམ་གྱིས་མནར་བ་ལ་ཐུགས་གཏད་པ་ཙམ་གྱིས་བཟློག་ཅིང་ཞི་བ་སོགས་འགྲོ་བ་སོ་སོའི་རེ་བ་ཡིད་བཞིན་དུ་སྐོང་བ་ལ་དབང་འབྱོར། དོན་དེ་རྣམས་མཆོག་དམན་སུས་བསྐུལ་ཡང་མི་ཆོས་ངོ་འཛིན་གྱིས་དབྱེ་བ་མི་འབྱེད་པར་ཐམས་ཅད་ཀྱི་རེ་བ་ཡིད་བཞིན་དུ་སྐོང༌། ཕྱག་ཏུ་འབྱོར་བའི་ཡོ་བྱད་ཀྱི་དངོས་པོ་ཆེ་ཆུང་གང་ལ་ཡང་འཁོར་འདབས་ཀྱི་སྲི་ཆགས་མེད་པར་དཀོན་མཆོག་གི་རྟེན་བརྟེན་པ་མང་པོ་དང༌། ཁྱད་པར་བཀའ་གཏེར་གྱི་གླེགས་བམ་བརྒྱ་ཕྲག་བརྒལ་བ་གསར་དུ་སྤེལ་ཞིང༌། མཆོད་སྦྱིན་གྱི་ཡུལ་ལ་ཚོགས་གཉིས་ཀྱི་རྒྱུར་སྨིན་པར་མཛད་པས་མཚོན། མདོར་ན་ཆོས་བརྒྱད་ཀྱིས་འཆིང་བས་མ་གསོ་ཤིང་བསྟན་འགྲོའི་ ༥༢༢༽ཕན་བདེ་ཁོ་ན་སྐུ་སྲོག་ལས་ཀྱང་གཅེས་པར་འཛིན་པའི་ཐུགས་བསྐྱེད་ཀྱིས་དབུས་གཙང་ལྷོ་མོན་སོགས་གདུལ་བྱའི་ཞིང་རྣམས་སུ་འཁོར་ལོ་གསུམ་གྱི་རྣམ་ཐར་གཞན་ཕན་གྱི་འཕྲིན་ལས་རིས་མེད་དུ་བརྐྱངས་པས་དོན་གཉིས་ཀྱི་འབྲས་བུ་ལྷུན་གྲུབ་ཏུ་སྩོལ་བ་ལས་གཡེལ་བ་མི་མངའ་བའི་ངང་ནས་དགུང་ལོ་ལྔ་བཅུ་རྩ་གཉིས་པ་ཆུ་སྟག་དབོ་ཟླའི་ཉེར་གཉིས་ལ་དབུ་གཙུག་འཕྱུར་པོར་འཕར་བ་ལས་སྤོས་དུད་ལྟ་བུའི་རླངས་པ་འཕྲོ་བཞིན་དུ་སྤྲུལ་པའི་དཀྱིལ་འཁོར་འོད་གསལ་ཆོས་སྐུའི་དབྱིངས་སུ་བསྡུས་སོ། མཆོད་འབུལ་རྟེན་བཞེངས་ཕྲིན་ལས་ཀྱི་རྒྱུན་སྐྱོང་བ་གཏེར་ཆེན་ཆོས་ཀྱི་རྒྱལ་པོ་གཏེར་བདག་གླིང་པ་ཉིད་ཀྱིས་མཛད་དོ། ༈ བདག་ཅག་གི་་་་་་་་་་་་་་་་་་་མ་དམ་པ་གཏེར་ཆེན་ཆོས་ཀྱི་རྒྱལ་པོ་གཏེར་བདག་གླིང་པ་་་་་་་ ངོ་བོ་རྒྱལ་བ་ཐམས་ཅད་དང་རྣམ་དབྱེར་མ་མཆིས་ཀྱང་གནས་སྐབས་ ༥༢༣༽གདུལ་བྱའི་དོན་དུ་སྤྲུལ་པའི་ཟློས་གར་བསྟན་པའི་ཚུལ་ནི། རང་གཏེར་གབ་རྒྱ་ཅན་གྱི་ལུང་བསྟན་ལས། བཻ་རོ་ཁྱོད་ནི་སྐྱེ་མཐའི་བྱང་སེམས་ཏེ། ཁྱོད་ཀྱི་འདི་གོང་སྐྱེ་བ་འདས་པ་ནི། སྨྲ་བསམ་བརྗོད་འདས་ཡེ་ཤེས་སྙིང་པོའི་དོན།

སེམས་ཅན་སངས་རྒྱས་མཉམ་ཉིད་ཁྱབ་བརྡལ་ཡང༌། ཁམས་གསུམ་འགྲོ་བའི་འདྲེན་པར་རྡོ་རྗེ་ཆོས། ཤཱཀྱའི་ཉེ་གནས་ཨཱ་ནནྟ་ཞེས་དང༌། རྒྱལ་པོ་ཛཿདང་ཤིཏྣཾ་ག་རྦྷ་དང༌། བོད་འདིར་སམྦྷོ་ཊ་སོགས་དག་པ་ཡི། སྐྱེ་བོ་དེ་ཙམ་སྣང་གིས་མ་དག་པའི། སྐྱེ་ཚུལ་བརྗོད་དུ་ལང་བའི་གནས་མ་ཡིན། དེ་ལྟར་དག་པའི་སྐྱེ་བ་དག་གིས། འགྲོ་ལ་སྙིང་རྗེ་ཆེན་པོའི་ཐུགས་བསྐྱེད་པས། བཻ་རོ་ཁྱོད་དུ་སྐྱེ་བ་བླངས་པ་ཡིན། ཁྱོད་ཀྱང་ཤྲཱི་སེངྷ་ཡེ་ཤེས་མདོ། པདྨ་བདག་སོགས་གཙུག་གི་བླ་མར་བརྟེན། གདམས་པའི་གནད་རྣམས་ཕུ་ཐག་བཅད་ ༥༢༤༽བྱས་ནས། ཆོས་སྐུའི་རང་ཞལ་མངོན་སུམ་རྟོགས་གྱུར་པས། ལས་འཕྲོ་མ་དག་སྐྱེ་བ་ལེན་མི་སྲིད། འོན་ཀྱང་སེམས་བསྐྱེད་སྨོན་ལམ་བཟང་པོ་ཡིས། མཚམས་སྦྱར་མཐའ་ཡས་འགྲོ་བའི་དཔལ་ཉིད་དུ། དབང་ཕྱུག་འབར་དང་རཀྴག་རྡོ་རྗེ་གླིང༌། ཀུན་སྐྱོང་གི་དང་མདོ་སྔགས་གླིང་པ་སོགས། པདྨ་བདག་གི་ཟབ་གཏེར་བདག་པོ་དང༌། གཞན་ཡང་ཐེག་པ་ཆེ་ཆུང་སྣ་ཚོགས་ལ། དེ་དང་མཐུན་པའི་ངོ་མཚར་སྐྱེ་བའི་གྲངས། བཅུ་ཕྲག་གཅིག་དང་གསུམ་ཙམ་འདས་པའི་མཐར། ཞེས་གསུངས་པ་ལྟར། སྟོན་པས་ལངྐའི་ཡུལ་དུ་ལི་ཙ་ཝི་དྲི་མེད་གྲག་པ་སོགས་རིག་འཛིན་གྱི་འཁོར་རྣམས་ལ་གསང་སྔགས་ཀྱི་རྒྱུད་རྣམས་གསུངས་ནས་ཕྱག་ན་རྡོ་རྗེ་ལ་གཏད་དེ་རྡོ་རྗེ་ཆོས་ཞེས་མིང་བཏགས་ཏེ་བཀའི་བསྡུ་བ་པོར་གྲགས་པ་དང༌། དེ་ནས་བསྐལ་བཟང་གི་སངས་རྒྱས་བཞི་པ་ཤཱཀྱ་ཐུབ་པ་འཇིག་རྟེན་དུ་བྱོན་པའི་དུས་ ༥༢༥༽ཤཱཀྱའི་རིགས་ལས་ཐོས་པ་འཛིན་པའི་མཆོག་འཕགས་པ་ཀུན་དགའ་བོར་གྱུར་ནས་དེ་བཞིན་གཤེགས་པའི་རིམ་གྲོ་བ་མཛད་པ་དང༌། དེའི་འོག་ཏུ་ཟ་ཧོར་གྱི་རྒྱལ་པོ་ཛཿར་གྱུར་ནས་རྒྱ་གར་ཤར་ཕྱོགས་སུ་རྣལ་འབྱོར་ཕྱི་ནང་གི་རྒྱུད་རྣམས་ཆེས་དར་བར་མཛད་པ་དང༌། དེའི་འོག་ཏུ་སློབ་དཔོན་ཤིནྟྀ་གརྦྷར་སྐྱེ་བ་བཞེས་ཏེ། བསེལ་བའི་ཚལ་དུ་སློབ་དཔོན་བརྒྱད་ལ་སྒྲུབ་སྟེ་ཆེན་པོ་བརྒྱད་མ་མོ་དང༌།

མཁའ་འགྲོ་མ་རྣམས་ཀྱིས་གཏད་པའི་ཚེ་སློབ་དཔོན་འདི་ཉིད་ལ་གཟིའི་སྒྲོམ་བུ་བབས་ཏེ་དྲག་སྔགས་དམོད་པའི་སྒྲུབ་པ་ལ་མཁས་པར་མཛད་པ་དང༌། དེའི་འོག་ཏུ་ཆོས་རྒྱལ་སྲོང་བཙན་སྒམ་པོ་བོད་རྗེར་བྱོན་པའི་དུས། དེ་ཉིད་ཀྱི་བློན་པོ་ཐུ་མི་སྣང་གྲགས་ཀྱི་བུ་ཐུ་མི་སམྦྷོ་ཊ་ཞེས་བྱ་བར་སྐྱེ་བ་བཟུང་ནས་བོད་དུ་འབྲི་ཀློག་གིས་བསྲོལ་མེད་པ་ལ། པཎྜི་ཏ་ལྷ་རིག་པའི་སེངྒེ་ལ་སྒྲ་བསླབས་ཏེ་བོད་སྐད་དང་བསྟུན་ནས་ ༥༢༦༽ནས་ཀཱ་ལི་སུམ་ཅུ་དང༌། ཨཱ་ལི་བཞིར་བསྡུས། གཟུགས་ཁ་ཆེའི་ཡི་གེ་དང་བསྟུན་ནས་བཅོས། བྱཱ་ཀ་ར་ཎའི་བསྟན་བཅོས་བརྒྱད་མཛད་དེ་རྒྱལ་པོ་ལ་བསླབས། དཔང་སྐོངས། མདོ་ཟ་མ་ཏོག་བཀོད་པ། དཀོན་མཆོག་སྤྲིན་སོགས་བསྒྱུར་ཏེ་བསྟན་པའི་བསྲོལ་གཏོད་པར་མཛད་པ་དང༌། དེའི་འོག་ཏུ་རྒྱལ་མོ་ལེགས་ཞེར་དཔལ་མོའི་བུ་དགེ་སློང་པུརྞ་ཞེས་བྱ་བར་སྐྱེ་བ་བཞེས་པའི་ཕྱི་མ་ལ་ལོ་ཙཱ་བ་བཻ་རོ་ཙ་ནར་སྐུ་འཁྲུངས་པ་ཡིན་ཏེ། རང་གཏེར་ཤ་འུག་ལུང་བྱང་ལས། ཤཀ་ཐུབ་ཉེ་གནས་ཀུན་དགའ་བོ། ཨིནྟྲ་བྷུ་ཏི་རྒྱལ་པོ་ཛཿ ཐུ་མི་པུརྞ་ལ་སོགས་པ། འགྲོ་འདུལ་སྐྱེ་སྲིད་དེ་དག་ལས། བཻ་རོ་ཁྱོད་དུ་འཕོས་པ་ཡིན། ཞེས་གསུངས་ཏེ། ལོ་ཙཱ་བ་ཆེན་པོ་བཻ་རོ་ཙཱ་ན་ནི། གཙང་སྙེ་མོ་བྱེ་མཁར་དུ་སྤ་གོར་ཧེ་འདོད་ཀྱི་སྲས་སུ་འཁྲུངས། མཁན་པོ་ཞི་འཚོ་ལས་རབ་ཏུ་བྱུང༌། རྒྱ་གར་དུ་ལན་གྲངས་མང་དུ་ ༥༢༧༽བྱོན་ཏེ། པཎྜི་ཏ་ལྔ་བརྒྱ་ལ་རྒྱུ་འབྲས་ཀྱི་ཆོས་སྤྱི་དང་ཕྱི་མ་བདུན་ལས་གསང་སྔགས་ནང་གི་ཆོས་མང་དུ་བསླབས། ཁྱད་པར་ཤྲཱི་སེངྷ་གཙོ་བོར་བརྟེན་ཅིང༌། དེའི་སློབ་མ་ཡེ་ཤེས་མདོ་དང་བི་མ་ལ་སོགས་ལའང་གཏུགས་ཏེ་རྫོགས་པ་ཆེན་པོའི་ཆོས་ལ་མཁས་པར་སྦྱངས། རྐང་མགྱོགས་གྲུབ་པས་བོད་ཡུལ་དུ་ཉིན་གཅིག་ལ་བརྟོལ། རྗེ་བློན་རྣམས་ལ་ཉིན་པར་རྒྱུ་འབྲས་སྤྱི་དང་ནམ་གུང་མན་ངག་གི་ཆོས་རྣམས་བསྒྱུར་བཤད་ཀྱིས་གཏན་ལས་ཕབ། སློབ་དཔོན་སངས་རྒྱས་གཉིས་པས་རྗེ་འབངས་ཉེར་ལྔ་ལ་དབང་བསྐུར་བའི་ཚེ་སྟོབས་ལྡན་ནག་པོའི་མེ་ཏོག་ལ་དབང་བར་གྱུར་ཏེ་དྲག་སྔགས་ཀྱི་གྲུབ་པ་བརྙེས།

གཡའ་མ་ལུང་སོགས་བོད་ཡུལ་གྱི་དབེན་གནས་རྣམས་དང༌། གཞན་ཡང་རྒྱ་མོ་རོང༌། རྒྱ་ནག ལི་ཡུལ། སོགས་ཡུལ་སོགས་སུ་བྱོན་ནས་འགྲོ་དོན་མཛད་མཐར་འོད་ ༥༢༨༽ཀྱི་སྐུར་ཡལ་ལོ། དེའི་འོག་ཏུ་དགེ་བའི་བཤེས་གཉེན་དབང་ཕྱུག་འབར་དུ་སྐྱེ་བ་བཞེས་ཏེ་སྔར་གྲྭ་པ་མངོན་ཤེས་ཀྱི་ལོ་རྒྱུས་བརྗོད་པ་དེའོ། དེའི་འོག་ཏུ་རཀྴ་ཆོས་འབར་ཏུ་སྐྱེ་བ་བཞེས་ནས་སྦས་པའི་རྣལ་འབྱོར་གྱིས་ཚུལ་བཟུང་སྟེ་མ་མོ་སྒང་ཤར་སོགས་མདོས་ཆོག་གི་འཕྲིན་ལས་འབའ་ཞིག་སྐྱོང་བ་མཛད་པ་དང༌། དེའི་འོག་ཏུ་རྒྱལ་སྲས་རྡོ་རྗེ་གླིང་པར་གྲའི་ཕུ་གྲོགས་གད་དུ་སྐུ་འཁྲུངས། ཞང་ཡེ་ཤེས་མཛེས་པ་ལས་རབ་ཏུ་བྱུང༌། ཀུན་མཁྱེན་འཁྲས་པ། སྨན་ལུང་པ་ཤཱཀྱ་འོད། ཁྱབ་བརྡལ་ལྷུན་གྲུབ་སོགས་ལ་ཆོས་མང་དུ་གསན། གནམ་ལྕགས་བྲག ཡང་རྫོང་སྤ་གྲོ མཆིམས་ཕུ་སོགས་དབུས་གཙང་ལྷོ་མོན་གྱི་གཏེར་གནས་མང་པོ་ནས། སྙིང་ཐིག་བཅུ་གསུམ། བོན་རྫོགས་ཆེན་གསེར་ཞུན། ལྟ་བ་ཀློང་ཡངས། གུ་རུ་ཞི་དྲག བཀའ་བརྒྱད། བླ་མ་རྒྱལ་བ་རྒྱ་མཚོ་སོགས་གཏེར་ཆོས་ཤིན་ཏུ་མང་བ་བཏོན་ཏེ་འགྲོ་ ༥༢༩༽དོན་མཛད་པ་དང༌། དེའི་འོག་ཏུ་ཀུན་སྐྱོང་གླིང་པར་སྐྱེ་བ་བཞེས་ཏེ་ཟབ་ཕུ་ལུང༌། བསམ་ཡས་མཆོད་རྟེན་དཀར་པོ་སོགས་ནས། རྡོར་སེམས་སྙིང་ཐིག གུ་རུའི་ཟངས་སྐུ་མི་ཐུབ་མ། བྲམ་ཟེ་དྲི་མེད་བཤེས་གཉེན་གྱི་དབུ་ཐོས་སོགས་ཆོས་དང་དམ་རྫས་ཀྱི་ཟབ་གཏེར་སྤྱན་དྲངས་ནས་འགྲོ་དོན་མཛད་པ་དང༌། དེའི་འོག་ཏུ་མདོ་སྔགས་གླིང་པའམ། མཚན་གཞན་མཆོག་ལྡན་མགོན་པོ་སྟེ། ལྷོ་བྲག་བན་པ་ལུང་དུ་སྐུ་འཁྲུངས་ཏེ། མངའ་རིས་གུང་ཐང་རྒྱལ་པོས་བླ་མར་བཀུར་སྟེ་མཐའ་དམག་བཟློག་པ་ལ་སོགས་པའི་འགྲོ་ཕན་རྒྱ་ཆེར་མཛད་པ་དང༌། དེའི་སྐུ་ཕྱི་མར་ལྷོ་ནུབ་རྔ་ཡབ་གླིང་དུ་སློབ་དཔོན་པདྨས་རྗེས་སུ་བཟུང་སྟེ་འཇའ་ལུས་འཕོ་བ་ཆེན་པོའི་སྐུ་བརྙེས་པ་སྲིན་པོ་ཆོས་ཀྱི་གོ་ཆར་སྐྱེ་བ་བཞེས་ནས་བདག་ཉིད་ཆེན་པོ་ཉིད་དུ་སྐུ་འཕོས་པ་ཡིན་ནོ།

གཞན་ཡང་རྡོ་རྗེ་གླིང་པའི་ལུང་ ༥༣༠༽བྱང་ལས། ཉི་མ་སེངྒེ་ཁྱུང་པོ་རྣལ་འབྱོར་དང༌། སུམ་སྟོན་ཇོ་དར་གྲ་པ་མངོན་ཤེས་དང༌། བསྟན་པ་གཞུང་འཛིན་རོང་སྒོམ་ཆོས་བཟང་དང༌། དགེ་བཤེས་ཉམས་བྲོ་གུ་རུ་བརྣོན་རྩེ་དང༌། ཁྱུང་གྲགས་ལྷ་འབུམ་ཤཱཀྱ་འབྱུང་གནས་དང༌། གྲུབ་ཐོབ་དངོས་གྲུབ་གཡག་སྡེ་པཎ་ཆེན་དང༌། མཚལ་ཐང་སྒྲོམ་སྡེ་སྤྲུལ་སྐུར་གྲགས་པའི་མཐར། ཞེས་འབྱུང་བས། ཁྱུང་པོ་རྣལ་འབྱོར་དང༌། དགེ་བཤེས་གྲགས་པ། རོང་ཟོམ། བོན་པོ་ལྷ་འབུམ་རྣམས་དུས་མཚུངས་ཀྱི་སྐུའི་སྤྲུལ་པས་འགྲོ་དོན་མཛད་པ་དང༌། སུམ་སྟོན་ཇོ་དར། བསྟན་པ་གཞུང་འཛིན། དགེ་བཤེས་ཉམས་བྲོ་རྣམས་གང་དུ་བྱོན་དང་ཕྲིན་ལས་གང་བསྐྱངས་ཀྱི་ལོ་རྒྱུས་བདག་གིས་མ་ཐོས་ལ། དེ་ལས་གཞན་པ་ཉི་མ་སེངྒེ་ནི། རོག་ཤེས་རབ་འོད་ཀྱི་གཅུང་ཞིག་པོ་རིན་ཆེན་ཞེས་བསམ་གྱིས་མི་ཁྱབ་པའི་ཡོན་ཏན་མངའ་བ་སྟེ། རྒྱལ་བ་ཏེ་ནེའི་ཆིག་བརྒྱུད་ཀྱི་བཀའ་ ༥༣༡༽བབས་པ་ཞི་བྱེད་བཀའ་བབས་ཕྱི་མ་ཕྱོགས་ཀུན་ཏུ་རྒྱས་པའི་ཆུ་མགོ་ལྟ་བུར་གྱུར་པ་དེའོ། ཁྱུང་གྲགས་ཀྱང༌། ཤཱཀྱ་འབྱུང་གནས་ནི། བདེ་གཤེགས་ཟུར་པོ་ཆེ་ཞེས་མཚན་ཉིད་ཟླ་ལྟར་གྲགས་པ་དེའོ། གྲུབ་ཐོབ་དངོས་གྲུབ་ནི། གཙང་གི་རི་བོ་ཆེའི་གཏེར་སྤྱན་འདྲེན་པ་དེ། འདི་གཏེར་བཞེས་དུས་དགུང་ལོ་དྲུག་བརྒྱ་ཡིན་པར་གྲགས་པས། སྔ་མོ་ཞིག་ནས་བྱུང་བར་མངོན། གཡག་སྟེ་པཎ་ཆེན་ནི། རང་བྱུང་པ་དང་གཡུང་སྟོན་པ་སོགས་ཀྱི་སློབ་མ་མཁས་གྲུབ་ཆེན་པོར་གྱུར་པ་དེའོ། མཚལ་ཐང་སྒོམ་སྡེ་སྤྲུལ་སྐུ་ནི། མཚལ་གྱི་གདན་རབས་བཞི་པ་སངས་རྒྱས་འབུམ་གྱིས་དུས། བླ་ཚང་དང་དབོན་ཚང་ཞིག་ནས་ ༥༣༢༽ཁོང་གི་ཟུར་དུ་འཕྲིན་ལས་བསྐྱངས་པ་ལས་སྒོམ་སྡེ་བྱུང་བར་གྲགས་པས་སངས་རྒྱས་འབུམ་ལགས་སོ་གཞན་རྣམས་སྔར་སྨོས་པ་དང༌། དེར་མ་ཟད་སྤྲུལ་པའི་ཟློས་གར། ཙ་མི་སངས་རྒྱས་གྲགས། ཆོས་རྗེ་པ་པཎྜི་ཏ། ལོ་ཆེན་བསོད་ནམས་རྒྱ་མཚོ། གཏེར་བཏོན་ཀྱང་སངས་རྒྱས་བླ་མ།

རྒྱ་ལོ་ཙ་བ། ལྡང་མ་ལྷུན་རྒྱལ། གཡག་འཕྱར་སྔོན་པོ་སོགས་མཐའ་ཡས་ཏེ་འཕགས་ཆེན་རྣམས་ཀྱིས་མཛད་པ་བསམ་གྱིས་མི་ཁྱབ་པའི་གནས་ཡིན་པའི་ཕྱིར་ན་རྨོངས་པ་བདག་ལྟ་བུས་བརྗོད་པར་མི་ནུས་སོ། དེའི་ཕྱིར་སྐུ་ཚེ་སྔ་མའི་འཕྲིན་ལས་དང་སྐྱེ་བའི་ཕྲེང་བ་ཟུར་ཙམ་ཞིག་རྨོས་ནས། ད་ནི་སྐུ་ཚེ་འདི་ཉིད་ཀྱི་མཛད་པ་ཆ་ཙམ་ཞིག་བརྗོད་པ་ནི། བདག་ཉིད་ཆེན་པོ་འདིའི་རིགས་ནི་འོད་གསལ་གྱི་ལྷ་ལས་ཆད་པ་ཞིག་སྟེ། དེ་ཡང་སྔོན་གྱིས་དུས་ན་བོད་ཡུལ་གྱི་སའི་ཁ་ཆ་རག་ཏུ་སྔོན་ཆད་མཐོང་མ་མྱོང་བའི་སྐྱེས་ ༥༣༣༽བུ་གཟུགས་བཟང་ཞིང་མཛེས་པ་ལྟ་ན་སྡུག་པ་མིག་གི་བདུད་རྩི་གྱུར་པ་ཞིག་སྣང་བས། དེར་མི་རྣམས་ཡང་ཡ་མཚན་པར་གྱུར་ཏེ་བླའི་གནས་སུ་བཀུར་བར་བྱས་སོ། དེའི་ཚེ་མིའི་གྲིབ་ཀྱིས་ལྷའི་བུ་ཉིད་མྱོས་པར་གྱུར་པ་ན་སྨྱོས་ཞེས་པའི་རིགས་བརྒྱུད་དུ་གྲགས་པ་ལས་ཕྱི་རུས་སྨྱོས་སྟོན་ཡོན་ཏན་གྲགས་པ་སོགས་ཁ་རག་གི་ལྷ་ས་རྣམས་ཡིན་ཅིང༌། ནང་རུས་མཐིང་སྟེ། མཐིང་མ་སྨྱོས་ཞིག་ཆེན་པོ་ནས་སྨྱོས་སྒོམ་ཆེན་པོ་པདྨ་རྡོ་རྗེ་སོགས་ནས་སྨྱོས་སྟོན་གྲགས་པ་རིན་ཆེན་གྱི་སྲས་གྲགས་པ་རྒྱལ་མཚན། དེའི་སྲས་ཇོ་འབུམ་དཔལ་ལ་གོང་མའི་ཞལ་ཏས། སྔོན་ལྷ་སྲས་མུ་རུབ་བཙན་པོས་གྲ་དོལ་གཞུང་གསུམ་གྱི་བདག་པོར་དབང་བར་བྱས་པའི་ཞང་རྣམ་སྣང་གི་སར་སྐུ་དམག་ཏུ་བྱོན་པ་ལས་མི་རབས་ལྔའི་མཐར་ཡབ་སྨྱོས་ཚེ་དབང་རྡོ་རྗེ་དང་ཡུམ་སྤ་གོར་གྱི་རིགས་ཚེ་རིང་བུ་ ༥༣༤༽ག་གཉིས་ཀྱི་སྲས་སུ་ལང་འགྲོའི་རྣམ་འཕྲུལ་ཀུན་མཁྱེན་མདོ་སྔགས་བསྟན་འཛིན་སྐུ་འཁྲུངས། དེའི་སྲས་སུས་ཡབ་རྗེ་རིག་འཛིན་འཕྲིན་ལས་ལྷུན་གྲུབ་སྐུ་བལྟམས་པ་དེ་དང་ཡུམ་ཡང་བོད་ཆོས་རྒྱལ་གྱི་གདུང་བརྒྱུད་དྲི་མ་མེད་པ་ཐ་སྙད་རིགས་གནས་ཀྱི་དབང་ཕྱུག་གོང་མ་རྒྱལ་མཆོག་ལྔ་པས་རྩིས་རིག་གི་སློབ་དཔོན་དུ་བཀུར་བ་ཁྱིམ་ན་གནས་ཀྱང་བྱང་ཆུབ་སེམས་དཔའི་སྤྱོད་པས་འཚོ་བ་རྗེ་དོན་འགྲུབ་དབང་རྒྱལ་གྱི་སྲས་མོ་ལྷ་འཛིན་དབྱངས་ཅན་སྒྲོལ་མ་སྟེ།

མཁའ་འགྲོ་མ་བདེ་ཆེན་རྒྱལ་མོས་ཡབ་ལ་སྩལ་བའི་ལུང་བྱང་ལས། རྟ་ནག་ཤེལ་དཀར་མཚོ་སྒྲོན་གྱི། སྤྲུལ་པ་བྱི་ལོ་དབྱངས་ཅན་མིང༌། རང་གནས་གྲྭ་ཡི་ཕྱོགས་ནས་འབྱུང༌། ཞེས་གསུངས་པས་ཡབ་ཡུམ་དེ་གཉིས་ཀྱི་སྲས་སུ་མེ་ཁྱི་ཧོར་ཟླ་གཉིས་པའི་ཡར་ངོའི་ཚེས་དགུའི་མཚན་མོའི་ཐོ་རངས་ཀྱི་ཐུན་གྱི་ཆ་ལ། གྲྭ་ནང་རིགས་པའི་འབྱུང་གནས་སྤྲུལ་པའི་སྐྱེས་ ༥༣༥༽མཆོག་སྣ་ཚོགས་རང་གྲོལ་གྱི་གདན་ས་དར་རྒྱས་ཆོས་གླིང་གི་འོད་གསལ་རྩེ་ཞེས་པའི་གཟིམས་ཆུང་དུ་ས་གཡོ་བ་དང་འོད་འབྱིན་པ་དང་མཆས་ལ་འཇའ་ཚོན་ཁྲིགས་པ་སོགས་ངོ་མཚར་བའི་དགེ་མཚན་དང་བཅས་བལྟམས་ཏེ། གབ་རྒྱ་ཅན་གྱི་ལུང་བྱང་ལས། སུམ་བཅུ་ཁ་རལ་སྙིགས་མ་ལྔ་བདེའི་དུས། བསམ་ཡས་ལྷོ་ནུབ་གྲ་ཞེས་གཡོ་རུའི་སར། ལུང་པ་བྱང་བལྟ་དོར་མ་བརྐྱང་འདྲའི་ཚིགས། སྲིན་མོ་འཇིགས་འདྲའི་དགེ་བསྙེན་སྔགས་ཞོལ་དུ། བུདྡྷ་ཛྙཱ་ནའི་སྤྲུལ་པ་ཚེ་མིང་བ་ཤེལ་དཀར་མཚོ་སྒྲོན་སྤྲུལ་པ་དབྱངས་མིང་མས། བསྐྱེད་པའི་རྣལ་འབྱོར་སྔགས་ཀྱི་བརྟུལ་ཞུགས་ཅན། མི་ཁམས་ཁྱི་ཡི་ལོ་པ་པདྨའི་མིང༌། གཟུགས་བྱད་ཧ་ཅང་མི་རིང་མི་ཐུང་བ། མདངས་བསྣུབས་རིན་ཆེན་རིགས་ཀྱི་རྟགས་འཆང་བས། པདྨ་ང་ལ་མོས་པ་ལྷག་ ༥༣༦༽པོར་བྱེད། བཅོ་བརྒྱད་ལོ་ལ་གཏེར་ཁ་དང་པོ་འབྱེད། ཅེས་གསུངས་པ་བཞིན་ནོ། དེ་ལྟར་སྐུ་བལྟམས་མ་ཐག་དོན་འགྲུབ་དབང་རྒྱལ་གྱིས་རྡེའུ་བརྒྱ་པོ་དྲུག་པས་གཏན་ལ་ཕབ་པའི་བཙས་རླུང་སོགས་རྩིས་པ་ལས་བྱུང་བའི་མཚན། ཀུན་དགའ་དངོས་གྲུབ་རིན་ཆེན་དབང་གི་རྒྱལ་པོ་ཞེས་གསོལ། ཡབ་རྗེ་ཉིད་ཀྱི་དབང་བསྐུར་བྱིན་རླབས་དུ་མས་རྟེན་འབྲེལ་བསྒྲིགས། ལོ་གསུམ་བཞི་ཙམ་ནས་བྲི་ཀློག་ཉེར་མཁོའི་མཆོག་འཕྲིན་དབང་རབ་གནས་ལུང་དང་བཅས་པའི་ཚིག་དང་ལག་ལེན་ཚེགས་ཆུ་ངུས་མཁྱེན་པར་མཛད། དགུང་ལོ་བཅུ་གཅིག་པ་ལ་དཔལ་ལྡན་འབྲས་སྤུངས་སུ་འཛམ་གླིང་་་་གི་ནོར་བུ་ཀུན་མཁྱེན་རྒྱལ་བ་ལྔ་པའི་དྲུང་དུ་གཙུག་ཕུད་ཕུལ།

མཚན་ངག་དབང་པདྨ་བསྟན་འཛིན་ཞེས་བསྩལ། སྐྱེད་གྲོང་གི་རང་བྱུང་འཕགས་པ་ཐོག་མར་ཕེབས་པ་དང་དུས་འགྲིབས་པས་རྟེན་འབྲེལ་བཟང་ཞེས་ ༥༣༧༽དགྱེས་པས་དབུས་དབྱུང༌། རིམ་བཞིན་གནས་དུས་ཅི་རིས་པ་ཀུན་མཁྱེན་རྒྱལ་བའི་དབང་པོ། རིག་འཛིན་ཕྲིན་ལས་ལྷུན་ཏེ་བཀའ་དྲིན་མཚུངས་མེད་རྣམས་གཉིས། སྨིན་གྲོལ་ལམ་བཟང་སྟོན་པའི་བསྟན་འཛིན་ཆེན་པོ་བཅུ་དྲུག ཟབ་ཆོས་སྣ་ཚོགས་གསན་པའི་ཡོངས་འཛིན་སོ་སྔ་རྣམས་གུས་པར་བརྟེན་ནས། ཡོངས་རྫོགས་དགེ་བསྙེན་དང༌། བྱང་སྒོམ་བཀའ་བསྲོལ་གསུམ་བཀའ་བརྒྱད་ཡོངས་རྫོགས་ཀྱི་དབང་བསྐུར་བརྡ་དོན་འཕྲོད་པ་ཐོག་མའི་སྨིན་བྱེད་དུ་གསན་ནས་སྡོམ་པ་གསུམ་ལྡན་གྱི་གཞི་བཟུང༌། མདོ་སྒྱུ་སེམས་གསུམ་སོགས་སྔ་འགྱུར་བཀའ་མ་དིང་སར་རྒྱུན་ཡོད་དེ་ཅོག་དང༌། གཏེར་མ་བླ་རྫོགས་ཐུགས་གསུམ་སྒྲུབ་སྡེ་སྤྱི་བྱེ་བྲག་མང་པོས་མཚོན་ཡོངས་གྲགས་ཕལ་ཆེ་བ། སྔགས་གསར་མ་རགས་པ་རྣམས་དང༌། མདོ་ཕྱོགས་མང་པོ་དང་བཅས་པའི་དབང་ཁྲིད་བཤད་ལུང་ ༥༣༨༽ཇི་སྙེད་པ་རྣམས་གསན། དགུང་ལོ་བཅུ་གསུམ་ནས་གཞུང་ལུགས་ཅི་རིགས་པ་སྦྱོང་བ་ལ་ཞུགས་ཏེ། དཔལ་གསང་བ་སྙིང་པོ་དང༌། རྒྱུད་བླ་སེམས་ཉིད་ངལ་བསོ། ཡིད་བཞིན་མཛོད་རྩ་འགྲེལ་གསན་ནས་གཞན་ལ་འཆད་སྤེལ་མཛད། ཁྱད་པར་ཀུན་མཁྱེན་ཆེན་པོའི་གསུངས་རབས་རྣམས་ལ་གསན་གཟིགས་ནན་གཏན་ཏུ་མཛད་པས་སྔར་དོན་སྤྱི་ཙམ་གྱི་ཤུན་པ་བུད་ནས་དོན་གྱི་གནས་ལུགས་རྟོགས་པའི་སྤྲོས་པ་ཆེ་པར་མཛད། དེ་ནས་གནས་སྐབས་ཅི་རིགས་པར་མཆིམས་ཕུ་དང༌། གཡའ་མ་ལུང་སོགས་གནས་ཆེན་དང་རང་གནས་ཀྱི་དབེན་པ་རྣམས་སུ་ལོ་སྦྲེལ་དང༌། ཟླ་དྲུག་མ། ཟླ་གཅིག་གི་མཐའ་བརྟེན་པ་ཡན་གྱིས། གུ་རུ་ཞི་དྲག རྡོར་སེམས་བཀའ་བརྒྱད། ཡང་ཕུར་གཤིན་རྗེ་གཤེད། རྟ་མགྲིན། མཁའ་སྤྱོད་མ་སོགས་ཞི་ཁྲོ་སུམ་ཅུ་སོ་ལྔ་ཙམ་བསྙེན་པས་ཞལ་གཟིགས་དང་ལུང་བསྟན་གྱི་ ༥༣༩༽རིམ་པ་མཐའ་ཡས་སྟེ་གསང་བའི་རྣམ་ཐར་དུ་འཁོད་པ་ལྟར་དང༌།

ཁྱད་པར་ཐོད་རྒལ་དང་རླུང་སྦྱོར་གྱི་རྟགས་སྣང་མངོན་དུ་གྱུར། དགུང་ལོ་བཅོ་བརྒྱད་པ་ལ་གཡའ་མ་ལུང་ནས་ཟབ་ཆོས་རིག་འཛིན་ཐུགས་ཐིག་གི་ཆོས་སྐོར་མ་བུ་སོགས་དང་མྱོང་གྲོལ་བྱིན་རླབས་ཀྱི་རིལ་བུ་དང་བཅས་པའི་ཟབ་གཏེར་སྤྱན་དྲངས་ནས་སྙལ་ལྡན་མང་པོ་སྨིན་གྲོལ་ལ་བཀོད། དགུང་ལོ་ཉེར་གཅིག་པ་ནས་བཟུང་རྒྱལ་བ་ལྔ་པ་ཆེན་པོ་དང་མཇམ་མགོན་སྡེ་སྲིད་སངས་རྒྱས་རྒྱ་མཚོ་གཉིས་ཀྱིས་དབུའི་བླ་མར་བཀུར་བས་ལོ་རེ་བཞིན་རྐྱེན་སེལ་གྱི་སྐུ་རིམ་དབང་བཀའ་མང་པོ་དང༌། ཁྱད་པར་བཀའ་གཏེར་གྱི་ཆོས་སྐོར་ཇི་སྙེད་པ་ཕུལ། རང་གི་ཡོངས་འཛིན་དུ་མས་ཀྱང་ཆོས་ཀྱི་རྣམས་གྲངས་མང་པོ་དོན་གཉེར་ཆེན་པོས་གསན་པའི་རི་བོ་བསྐང༌། གཞན་ཡང་བསྟན་འཛིན་གྱི་སྐྱེ་མཆོག་དུ་མ་དང༌། ཆེན་པོའི་ ༥༤༠༽གོ་སར་བཞུགས་པ་མང་པོ་སོགས་མཆོག་དམན་བར་གསུམ་ལ་དབང་དང་སྒྲུབ་ཆེན་ཁྲིད་ལུང་མན་ངག་སོགས་ཆོས་འཆད་པའི་རྣམས་གྲངས་འདི་ཙམ་ཞེས་དཔག་པར་མི་ནུས། ཁྱད་པར་རྙིགས་མ་རང་ལུགས་ལ་མེད་དུ་མི་རུང་བའི་ཆོས་བཀའ་ཁྱད་པར་ཅན་ཆད་དུ་ཉེ་བ་དུ་མ་འབད་རྩོལ་ཆེན་པོས་ཉན་བཤད་དང༌། བཤད་སྒྲུབ་ཀྱིས་བསྲོལ་གཏོད་ནས་སྲོག་འཐུད་པར་མཛད། དེ་བཞིན་དུ་བཀའ་རྩོམ་གྱི་རིམ་པ་ཡང་མཐའ་ཡས་སོ། བསྟན་པའི་བདག་པོ་མཆོད་ཡོན་ཟུང་གིས་དབུས། ཕུལ་བའི་དངོས་པོ་རྣམས་དོན་ཡོད་པར་བྱ་བའི་ཕྱིར་དང༌། གཏེར་ལུང་ལས་ཀྱང༌། ཁྱད་པར་གཡུ་རུ་གཙང་མའི་སར། ཚོམ་བུ་གཅིག་ཏུ་འདུས་པའི་སྡེ། མ་འོངས་བསྟན་པ་ཆེར་འཕེལ་ནས་བོད་ཀྱི་བདེ་སྐྱིད་དགུང་དུ་འདེགས། ཞེས་ལུང་བསྟན་པ་ལྟར། འདུས་སྡེ་ཨོ་རྒྱན་སྨིན་གྲོལ་གླིང་འདི་ཉིད་མེ་འབྲུག་གསར་དུ་བསྐྲུན་ ༥༤༡༽ནས་རིམ་པར་གཙུག་ལག་ཁང་གསུམ་དུ་བཞེས། གྲ་ཚོགས་ཀྱང་དང་པོ་བརྒྱད་གྲ་ཙམ་ལས་ཕྱིས་སུམ་བརྒྱར་ཉེ་བར་སྡོམ་པ་གསུམ་གྱི་བསླབ་ཁྲིམས་ལ་བཀོད་ནས་འཁོར་ལོ་གསུམ་གྱི་རྣམས་ཐར་ལྷུར་ལེན་པ་བསྙེན་བཀུར་གྱིས་མི་བྲེལ་བ་རྒྱུན་ཆགས་པ་དང༌།

དེ་དག་གི་གནས་མལ་རྟེན་གསུམ་མཆོད་རྫས་དང་བཅས་པ་དང༌། དཀྱིལ་འཁོར་ཆེན་པོ་དུ་མའི་སྒྲུབ་མཆོད་དུས་བཞིར་བསྒྲུབ་པའི་གཞི་རྟེན་ཡོ་བྱད་དུ་མ་དང༌། བྲིས་འབུར་གྱི་སྐུ་བརྙན་མང་པོ་དག༌། གསེར་དངུལ་གྱི་བཀའ་འགྱུར་གྱིས་མཚོན་གླེགས་བམ་ལྔ་བརྒྱ་སྐོར་དང༌། མཆོད་རྟེན་ཆེན་མོ་སོགས་ཐུགས་རྟེན་དུ་མ་བསྟེ་ཡོ་བྱད་ཀྱི་དངོས་པོ་ཐམས་ཅད་མཆོད་རྫས་སུ་ཐིམས་པར་མཛད་པ་དང༌། གནམ་ལྕགས་བྲག་དང་ཤེལ་བྲག་ཤ་འུག་སོགས་གཏེར་གནས་རྣམས་ནས་ཟབ་གཏེར་གྱི་ཆོས་སྒོ་མང་པོ་སྤྱན་དྲངས་ནས་སྐལ་ལྡན་རྣམས་ ༥༤༢༽སྨིན་གྲོལ་ལ་བཀོད་པ་སྟེ་མཛད་པ་ཆ་ཤས་ཙམ་ཞིག་སྨོས་སོ། དེ་ལྟར་དགུང་ལོ་བཅུ་དྲུག་ནས་དྲུག་བཅུ་རེ་དགུའི་བར་ཆོས་ཀྱི་འཕྲིན་ལས་བསྐྱངས་པའི་སློབ་མ་ནི་བགྲངས་བ་ལས་འདས། མཐར་ཤིང་རྟ་ཧོར་ཟླ་དང་པོ་ནས་ཅུང་ཟད་བསྙུན་བའི་ཚུལ་བསྟན་ནས། ཁྱད་པར་ཉེར་ལྔ་ནས་ཁུ་དབོན་རྣམས་ལ་ཞལ་གདམས་ཕྱི་མཐའི་བསླབ་བྱ་རྣམས་བསྩལ། དེ་ནས་བཟུང་ཞབས་རིམ་དུ་གནས་པ་རྣམས་ཀྱི་སྣང་ངོར་ནུབ་ཀྱི་ཕྱིའི་རྩིག་ངོས་ན་ཡོད་འདྲ་བའི་རྒྱ་བ་གླིང་ལྟ་བུའི་སྒྲ་ཤིན་ཏུ་སྙན་པ་རྒྱུན་ཆགས་སུ་བྱུང་ཞིང་དེ་མཚུངས་ག་བུར་ལྟ་བུའི་དྲི་དད་ཀྱིས་གཟིམས་ཆུང་ཕྱི་ནང་ཐམས་ཅད་ཁྱབ་པའང་བྱུང༌། ཤར་ཕྱོགས་སུ་གོམས་པ་བདུན་འགྲོ་དགོས་ཡོད་གསུངས་བཞེངས་ཏེ་ཞབས་གོམ་བདུན་སྤོས་ནས་སྐྱིལ་དཀྲུང་གིས་བཞུགས་ནས། སྣང་གྲགས་རིགས་གསུམ་ལྷ་སྔགས་ཆོས་སྐུའི་ངང༌། སྐུ་དང་ཡེ་ཤེས་རོལ་པར་འབྱམས་ཀླས་པ་ ༥༤༣༽ཟབ་གསང་རྣལ་འབྱོར་ཆེན་པོའི་ཉམས་ལེན་ལ། དབྱེར་མེད་ཐུགས་ཀྱི་ཐིག་ལེར་རོ་གཅིག་ཤོག ཅེས་འདའ་ཁ་ཞལ་ཚེམས་ཀྱི་ཚུལ་དུ་གསུངས་ཏེ། ཤིང་རྒ་ཧོར་ཟླ་གཉིས་པའི་ཚེས་གཉིས་ཀྱི་ཉི་དྲོས་ལ་ད་དེ་མཁའ་འགྲོའི་བསུ་བ་ཡང་བྱུང་ངོ་གསུང་སྟེ། ཕྱག་གཉིས་ཌཱ་དྲིལ་ཁྲོལ་བའི་བརྡའ་དང་སྤྱན་ལྟ་གདེངས་དང་བཅས་སྐད་གཅིག་ལ་མཁའ་སྤྱོད་དུ་གཤེགས་སོ། དེའི་ཚེ་ནམ་མཁའ་འཇའ་སྤྲིན་གྱིས་ཁེབས་པ་དང་མེ་ཏོག་དཀར་པོ་འདབ་མ་དྲུག་པ་དང་བརྒྱད་པའི་ཆར་རོ་མཚར་བ་བབས།

དེ་ནས་བཟུངས་ཞག་མང་པོའི་བར་དུ་མེ་ཏོག་གི་ཆར་དང་འཇའ་འོད་དང་ས་གཡོ་བ་སོགས་པའི་ལྟས་ངོ་མཚར་དུ་མ་བྱུང་ངོ༌། དེ་ནས་ཞབས་དྲུང་ཁུ་དབོན་རྣམས་ཀྱིས་མཆོད་འབུལ་ཕྱི་ནང་གི་རྟེན་བཞེངས་འཕྲིན་ལས་ཀྱི་རྒྱུན་སྐྱོང་བ་ལ་སོགས་མཛད་ཅིང༌། ཁྱད་པར་གདུང་ཞུགས་ལ་ཕུལ་སྐབས་དབུ་ཐོད་ ༥༤༤༽དང་ཐུགས་མེས་མ་སྨས་པར་ཕེབས་ཤིང༌། རིང་སྲིལ་གྱི་ཚོགས་དང་ཞུན་ཐིགས་ལ་རྣམ་རོལ་མཐའ་ཡས་མགོན་པོའི་སྐུ་བརྙན་བྱོན་གཙང་གཟི་བྱིན་དང་ལྡན་པ་ཕེབས་ཏེ། གཏེར་ལུང་ལས། འདས་དུས་གདུང་ལ་རིང་བསྲེལ་འབྱུང༌། སུས་མྱོང་མཁའ་སྤྱོད་བཙན་པ་ཟིན། ཞེས་གསུངས་པས་སོ། ཐུགས་ཀྱི་སྲས་དང་གསུངས་ཀྱི་སྲས་ཀྱིས་མཚོན་པའི་བུ་སློབ་གཏེར་ལུང་ནས་བཤད་པ་ནི། དམ་ལྷན་ཆོས་བདག་སློབ་བུ་ནི། ད་ལྟའི་མངའ་བདག་ཡབ་སྲས་སོགས། ས་ཐོབ་རྗེ་འབངས་སྐྱེ་བའི་མཐའ། འགྲོ་དོན་ནུས་པ་སུམ་ཅུ་ལྔ། རང་དོན་གྱུར་པ་བརྒྱ་རྩ་བརྒྱད། ཆོས་ཀྱིས་འབྲེལ་པ་སྟོང་ཚེ་གཉིས། སྨོན་ལམ་འབྲེལ་པ་ཁྲི་ཕྲག་ལྔ། ལས་ཀྱིས་འབྲེལ་པ་དྲུག་བཅུ་བདུན། གདུགས་ཐོགས་བདུན་གྱིས་ཞབས་ནས་འདེབས། མི་ཆེན་གསུམ་གྱིས་མངའ་ཐང་སྤེལ། ཞེས་སོ། རགས་ཙམས་ཞོག་བརྗོད་ན། མཆོད་ཡོན་ཉིད་ཟླ་ཟུང་འབྲེལ་ ༥༤༥༽ས་སྐྱ་པ་བདག་ཆེན་ཀུན་དགའ་བཀྲ་ཤིས། ཆབ་མདོ་རྒྱལ་བ་འཕགས་པ་ལྷ། ཐུགས་སྲས་གསུང་སྤྲུལ། སྤྲི་བོ་ཆོས་ཀྱི་དབང་པོ། ཀོང་པོ་ཐོང་འབྲོག་སྤྲུལ་སྐུ། འཕྱོང་རྒྱས་དཔལ་རི་སྤྲུལ་སྐུ། གཙང་ནས་དྲིགས་པ་སྤྲུལ་སྐུ། ཟངས་ལ་མཁར་སྤྲུལ་སྐུ། དྭ་ལའི་ཁུ་ཐོག་ཐུ་ངག་དབང་བཤད་གྲུབ་རྒྱ་མཚོ། བོན་པོ་སྤྲུལ་སྐུ། ཁམས་ནས་རྫོགས་ཆེན་པ་དང་ཀ་ཐོག རྒྱལ་སྲས། ཀོང་པོ་སྦ་ཁ་སྐུ་སྐྱེ། མི་རག་བླ་མ་སོགས་དང༌། གཞན་ཡང་དུས་དེའི་མཁས་གྲུབ་ཐོག་སྙམ། ཕལ་ཆེར་གྱིས་ཞབས་ལ་མ་གཏུགས་ཞེས་བྱ་བ་མེད་པས་མཐའ་ཡས་སོ། ཁྱད་པར་དུ་ཡང་བཀའི་བུམ་པ་བྱོ་ཞིང་མཁྱེན་པའི་བཅུད་ཐོབ་པའི་ཐུགས་སྲས་དང་གསུང་གི་སྲས། ་་་་་་་་་་་་་་་་

དཔལ་རྒྱ་་་་་ ་་་་་་་་་་་་་་་་་་་་་་་རྒྱ་མཚོ། གཅུང་ ༥༤༦༽ཡིད་བཞིན་ལེགས་གྲུབ། གཅུང་རིན་ཆེན་རྣམ་རྒྱལ་ཏེ། འདི་རྣམས་ནི་ཆུང་ངུ་ནས་རྗེས་སུ་བཟུང་སྟེ། དབང་ལུང་ཁྲིད་མན་ངག་རྒྱུད་བཤད་ལག་ལེན་རིགས་གནས་དང་བཅས་པ་བུམ་པ་གང་འབྱོའི་ཚུལ་དུ་རྫོགས་པར་གནང་ནས་ཆོས་ཀྱི་རྒྱལ་སྲིད་ལ་དབང་བསྐུར་ཏེ་རྒྱལ་ཚབ་ཏུ་མངའ་གསོལ་བའོ། དེ་ལ་མཁན་ཆེན་ལོ་ཙཱ་བ་ཆོས་དཔལ་རྒྱ་མཚོ་ནི། གཏེར་ལུང་ལས། གཡུ་སྒྲའི་སྤྲུལ་པ་བློ་ལྡན་དྷརྨའི་མིང༌། བྱང་སེམས་དད་བརྩོན་སྙིང་སྟོབ་ལྡན་པ་འབྱུང༌། ཞེས་ལུང་གི་བསྟན་པའི་སྐྱེ་ཆེན་སྐུ་ཚེ་རིལ་པོར་འཆད་རྩོད་བརྩོམ་གསུམ་གྱིས་འཕྲིན་ལས་བསྐྱངས་པས། རིགས་གནས་མང་པོ་ལ་འགྲེལ་བཤད་སོགས་ཀྱིས་བསྟན་བཅོས་དང༌། མདོའི་སྐོར་ལ་སྡོམ་གསུམ་རྣམ་ངེས་ཀྱི་འགྲེལ་པ་དཔག་བསམ་སྙེ་མ་དང༌། སྔགས་ཕྱི་ནང་སྐོར་ལ། དབང་སྒྲུབ་ཐབས་རྗེས་གནང་ལ་སོགས་པའི་བསྟན་བཅོས་མཐའ་ཡས་པ་དང༌། ཁྱད་པར་གསང་བ་ ༥༤༧༽སྙིག་པོ་ལ་ཊཱི་ཀ་གསང་བདག་དགོངས་རྒྱན། སྤྱི་དོན་གསང་བདག་ཞལ་ལུང་ལ་སོགས་པའི་བསྟན་བཅོས་མཛད་ནས་དབྱར་དགུན་གྱི་ཆོས་གྲྭར་རྒྱུད་ཀྱི་བཤད་པ་ཚར་རེ་སྨིན་རྒྱས་སྟར་ཆགས་པ་དང༌། གནས་དུས་ཅི་རིས་པར་ལོ་དང་ཟླ་འབྲེལ་གྱིས་ཟབ་མོའི་ཉམས་བཞེས་ལ་སྙིང་པོར་མཛད་པས་རྫོགས་པ་ཆེན་པོ། རང་སྒནང་རིས་མེད་ཀྱི་དགོངས་པ་མངོན་དུ་གྱུར། སློབ་མ་ཡང་ས་སྐྱ་བདག་ཆེན་ཀུན་དགའ་བཀྲིས་དང་ཆམ་མདོ་རྒྱལ་བ་འཕགས་པ་ལྷ་སོགས་ཆེ་གཉན་དུ་མས་བཀུར་ཞིང་མཆོད། དེ་ལྟར་མཆོག་དམན་བར་མའི་སྐྱེ་དགུ་ཐམས་ཅད་ལ་ཆོས་ཀྱི་འཕྲིན་ལས་རྒྱ་ཆེར་བསྐྱངས་ནས་མཐར་དགུང་ལོ་རེ་ལྔ་པ་ས་ཁྱི་ཧོར་ཟླ་བཅུ་གཉིས་པའི་ཉེར་བཞི་ལ། ལོག་སྨོན་སྟོབས་སུ་གྱུར་པའི་སྦྱོངས་འགར་པའི་དམག་དཔུང་གིས་དབུས་གཙང་གི་རྙིང་པ་མའི་ཆོས་སྡེ་ཡོད་དོ་ཅོག་ཐམས་ཅད་ཀྱི་དགོན་སྡེ་དམིགས་མེད་དུ་གཤིག གྲྭ་ ༥༤༨༽པ་རྣམས་གཅེར་བུར་ཕྱུངས་ནས་སྐྱ་བོར་བསྒྱུར་ཏེ་ཁྱིམ་ཐབས་བྱེད་པའི་གན་སྡོམ་བླངས།

བླ་མ་སྐྱེས་བུ་དམ་པ་རྣམས་དཀྲོངས་པའི་དུས་དེར་ཧོར་ཟླ་དང་པོའི་ཉེར་བཞི་ལ། ལྷ་ལྡན་ཕོ་བྲང་ཆེན་པོའི་མདུན་ཐད་ཀྱི་པདྨ་རགས་གསར་ཟེར་བའི་ས་དེའི་ཐད་དུ་སྤྱན་དྲངས་པར་སྐད་ཅིག་དེ་ཉིད་ལ་ཟབ་ལམ་འཕོ་བའི་མཚམས་སྦྱོར་གྱིས་དག་པའི་ཞིང་དུ་ཐལ་ལེར་གཤེགས་པས། གཤེད་མ་རྣམས་ཡུ་བུར་གྱུར་ཏེ་ཁ་སྐྱེམས་སོ། རིགས་སྲས་པདྨ་གྱུར་མེད་རྒྱ་མཚོ་ནི། གཏེར་ལུང་ལས། རིགས་སྲས་རྟ་མགྲིན་སྤྲུལ་བ་ནི། རྡོ་རྗེའི་མིང་གིས་འགྲོ་དོན་སྤྱོད། ཅེས་ལུང་གིས་ཟིན་པ་འདི་ཉིད། ཡབ་གཏེར་ཆེན་ཉིད་དང་ཡུམ་མཁའ་འགྲོའི་རྟགས་ཀྱི་སྤྲས་པའི་ཡོན་ཏན་སྒྲོན་མ་ཞེས་པའི་སྲས་སུ་མེ་སྟག་ལ་འཁྲུངས། བཙས་པའི་མཚན་ལས། ཤེས་རབ་རྣམ་རྒྱལ་རྡོ་རྗེ་འབུམ་ཞེས་གསོལ། ཆུང་ངུ་ནས་དམ་པ་རྣམས་གཉིས་ཀྱིས་ཆོས་ཀྱི་བདུད་རྩི་ ༥༤༩༽བུམ་པ་གང་འབྱོའི་ཚུལ་དུ་གནང༌། དགུང་ལོ་ཉི་ཤུ་པ་ལ་མཁན་པོ་ལོ་ཙཱ་བ་ངག་དབང་ཆོས་དཔལ་ལས་ཚིག་རྫོགས་ཀྱི་བསྙེན་པར་རྫོགས་ནས། ཆོས་རྗེ་གཞན་ཕན་དབང་པོའི་དྲུང་དུ་འདུལ་མཛོད་ཕར་ཕྱིན་ལ་སོགས་པ་རིག་ལམ་ནས་ལུང་རིག་གི་བཤད་པ་མཐའ་ཆོད་པ་གསན། བླ་མ་དམ་པ་གཉིས་ཀྱིས་གསན་པ་གང་ཡོད་ཀྱི་སྟེང་དུ་གོང་དཀར་ཆོས་སྡེ་སློབ་དཔོན་དབང་ཕྱུག་པ་སྤྱན་དྲངས་ནས་རྡོ་རྗེ་ཕྲེང་བ་ལ་སོགས་པ་གསར་མའི་ཆོས་ཀྱི་རྒྱུན་ཡོད་དོ་ཅོག་ཀྱང་གསན། བསྟན་བཅོས་ཀྱང་སྙན་ངག་གི་ཊཱི་ཀ་ཕར་ཕྱིན་གྱི་སྤྱི་དོན། གསང་སྙིང་གི་སྤྱི་དོན། སྡོམ་གསུམ་གྱི་ཟུར་འདེབས། ཚེ་དབག་གི་ལས་སྦྱོར་ལ་གཅེས་པའི་མན་ངག་གི་སྒྲོན་མ་བདུན་པ་དབང་དུ་སྒྲུབ་ཕྲིན་ལས་ཁ་ཚར་དང་བཅས་པའི་བསྟན་བཅོས་མཐའ་ཡས་པས་ཡབ་ཀྱི་ཞལ་ཆེམས་སུ་ཡང༌། ཆོས་ ༥༥༠༽ཀྱི་ཆ་ཕ་ལས་བུ་ལྷག་ཅེས་དབུགས་དབྱུང༌། དེ་ལྟར་ཆོས་ཀྱི་ཕྲིན་ལས་བསྐྱངས་པའི་མཐར་དགུང་ལོ་སོ་གསུམ་པ་ས་ཁྱི་ཧོར་ཟླ་དང་པོའི་ཉེར་དྲུག་ལ་ལོག་སྨོན་ཅན་དེ་རྣམས་ལ་ལུས་སྲོག་ལྟོས་མེད་བཏང་སྟེ་ཡ་ང་དང་བག་ཚ་མེད་པའི་ལྟ་གདེངས་ཀྱིས་གཤེགས་སོ།

གཅུ་་་་ཡིད་བཞི་་་་་ལེགས་གྲུབ་ཀྱང་རིགས་གནས་སོགས་མཁས་པའི་ཡུལ་དུ་ཕྱིན་ཡང་ལོག་སྨོན་ཅན་དེ་རྣམས་ཀྱི་དབང་དུ་སོང་ངོ༌། རིགས་སྲ་་་་་་་རིན་ཆེན་རྣམས་་་་་་་་་་སྡིག་ཅན་དེ་རྣམས་ཀྱིས་བརྗེ་བར་མ་ནུས་ཏེ། མོན་བོད་ཀྱི་ས་མཐའ་རྣམས་སུ་རེ་ཞིག་བཀུམས་ནས་བཞུགས། དེ་ནས་རྩཱ་རི་རྒྱུད་ཁམས་ཕྱོགས་ཀྱི་དབེན་རིར་གསང་ཐབས་ཀྱིས་བཞུགས་ནས་གུ་རུ་ཞི་དྲག་ལ་སོགས་པའི་ཡི་དམ་དུ་མ་བསྙེན། སྐབས་སུ་དྲག་པོ་མངོན་སྤྱོད་ཀྱིས་ལས་ལ་ཡང་འབད་པ་གང་འཐོན་བྱས་ཏེ་ལོ་ངོ་གཉིས་ཙམ་བཞུགས་ ༥༥༡༽སྐབས། གནམ་བསྐོས་འཇམ་དབྱངས་གོང་མ་ཆེན་པོའི་ཐུགས་རྗེའི་ཉིད་མས་བདུད་ཚོགས་བདུན་པའི་དམག་ཏུ་དེ་དག་ཕ་མཐར་བསྐྲད་དེ་སྤས་ཀོང་བར་བྱས། གངས་ཅན་བོད་ཀྱི་ལྷ་གིཅག་འཛམ་གླིང་སྐྱེ་དགུའི་འདྲེན་པ་རྒྱལ་བ་བསྐལ་བཟང་རྒྱ་མཚོ་གྲུ་འཛིན་འཇིག་རྟེན་དབང་ཕྱུག་གི་ཕོ་བྲང་ཆེན་པོའི་གསེར་ཁྲིའི་སྟེང་དུ་མངའ་གསོལ། བོད་ཡུལ་སྐྱེ་རྒུ་སོ་སོའི་ལུགས་ཀྱི་ཆོས་དང་སྲིད་ཀྱི་བྱ་བ་སྔར་ལུགས་བཞིན་སྐྱོངས་ཞེས་པའི་བཙན་པོའི་ལུང་བསྒྲགས་ནས། རྫོགས་ལྡན་གསར་པའི་ཉི་མ་ཕྱོགས་ཐམས་ཅད་དུ་བརྡལ་བས། སྔར་ཡབ་མེས་ཀྱི་བུ་སློབ་ཁམས་པ་བླ་དཔོན་རྣམས་ཀྱིས་བསྙེན་བཀུར་གྱིས་འབུལ་བ་རྒྱ་ཆེར་བཏབ་ཅིང༌། ཆོས་དང་ཟང་ཟིང་གིས་ཕྲིན་ལས་རྒྱ་ཆེར་གྱུར་པ་ན། གདན་ས་མ་ལག་དང་བཅས་པ་ ༥༥༢༽སྔར་ལྟར་ལྷོགས་པས། དབུ་ཆེན་ཁཡུར་བཞེས་པ་རྣམས་ཀྱིས་སྤྱན་འདྲེན་བྱུང་བར། དེ་འཕྲལ་ལས་སྟེགས་ནས་ཕོ་བྲང་ཆེན་པར་རྒྱལ་བ་བསྐལ་བཟང་རྒྱ་མཚོར་མཇལ་ཕྱག་མཛད་པས། གོང་མ་གཏེར་ཆེན་ཆོས་ཀྱི་རྒྱལ་པོའི་ཁྲི་ཐོག་ཏུ་མངའ་གསོལ་བའི་བསྐོན་ཆ་དང་འཇགས་པ་སོགས་ཐམ་ག་སྤྱི་བོར་སྩལ་བས། གུས་འདུད་ཀྱིས་ཐོན་ཕྱག་ཞུས་ནས་ལམ་དུ་ཞུགས། རང་ཞབས་པ་རྣམས་ཀྱིས་བསུ་བ་གསེར་སྦྲེངས་ཀྱི་བཀུར་བསྟི་དང་བཅས་རང་དགོན་དུ་ཕེབས་སོ། དམ་པ་འདི་ཉིད་ནི་སྔོན་ནས་གཏེར་ཆེན་ཉིད་ཀྱིས་ཕྱི་མཐའི་གཟིགས་པས་དོན་གྱིས་གདན་སར་ཁྲི་ནོན་མཛད་པ་འདྲ་སྟེ།

སྐུ་མྱ་ངན་ལས་འདའ་བར་ཕྱོགས་པའི་ལོ་དེའི་ནང་དུ་གཅུང་ཀུན་དགའ་ཚུལ་ཁྲིམས་ཀྱིས་དོ་ཁུར་ཆེན་པོས་བཀའ་འགྱུར་གསར་བཞེངས་དང་ཆོས་འཁོར་ལྷུན་པོའི་སྟེང་དུ་གསེར་ ༥༥༣༽གྱི་རྒྱ་ཕབེ་སབཟོ་བཀོད་ཀྱིས་མཚར་བ་མཛེས་པར་སྤྲས་ནས་རབ་ཏུ་གནས་པ་གསོལ་བས་དེ་ལེགས་ཤིན་ཏུ་ལེགས་ཏེ་དེ་དུས་བུ་ཆུང་རྒན་པར་ཁྲི་ནོན་ཡང་བྱས་ངེད་ཀྱིས་ནས་ཞིག་འཐོར་བྱས་ན་ཡོངས་གསུངས་པར། རེ་ཞིག་སྐུ་ཉིད་བཞུགས་རིང་ཁྲི་ནོན་གྱི་རིགས་མི་གནང་བ་ཞུ་ཞེས་ནན་གྱིས་གཤོལ་བས། སང་ཉིན་རབ་སྟོན་གྱི་ཚོགས་ལ་ཕབེས་རྒྱུའི་དགོངས་ཁང་ཚུན་ད་རེས་ངེད་ཀྱི་བྱས་པ་དེ་རིང་ལེགས་འདྲ་ཡང༌། འོ་ན་ངེད་རང་ཕ་བུ་ཡང་ཡང་དུས་གཅིག་ཏུ་འཛོམ་པ་དཀའ་བས་སང་ཉིན་བུ་ཆུང་རིན་ཆེན་རྣམ་རྒྱལ་ཡང་ཚོགས་སུ་ཕྱིན་ན་ཿལེགས་གསུངས་པས། མགྲོན་གཉེར་གྱིས་གདན་གྱི་བཀོད་པ་རྣམས་ཚར་བས་བཞུགས་ས་གང་དུ་བྱེད་ཞུས་པར། གདོང་གྲལ་གཡོན་གྱི་མགོ་དེར་གདན་མཐོ་ལིང་ངེ་བ་ཞིག་བྱས་པས་ཡོངས་གསུང་བ་ལྟར་ ༥༥༤༽ཐོག་མར་ཚོགས་སུ་ཕེབས་པ་དེ་ཡིན་པས་མ་འོངས་པའི་ཕྱི་མཐར་དེ་དུས་མངའ་གསོལ་བའོ། དེ་ལྟར་གདན་སར་ཕེབས་ནས་གཙུག་ལག་ཁང་ཕན་ཚུན་སྔར་རྒྱུན་ལྟར་བསོས། འདུས་ཚོགས་སྔར་ཡོད་རྣམས་ལ་བར་སྐབས་སུ་ཁྲིམས་གཙང་མི་གཙང་གིས་དག་ཐེར་མཛད། གསར་ཞུགས་བརྒྱ་སྐོར་ཙམ་བསླབ་པ་གསུམ་གྱིས་བསྡམས་ནས་འཁོར་ལོ་གསུམ་གྱིས་བྱ་བའི་གནས་ལ་བཀོད། ཡབ་མེས་ཀྱིས་གཙུགས་པའི་ཚུལ་སྒྲུབ་མཆོད་རྣམས་པ་རྣམས་གསོས་སོ། གར་ཆམས་སྤྱན་གཟིགས་སོགས་པའི་ཡོ་བྱད་སྔོན་དུས་ཀྱི་གྲངས་ཚང་བ་སྒྲིགས། དེ་ནས་དབུས་གཙང་གཉིས་ཀྱི་སྡེ་འཁྲུག་གིས་མཐར་ས་སྤྲེ་ཧོར་ཟླ་ལྔ་པའི་ཚེས་ཉེར་ལྔ་ལ་བསོད་ནམས་དཔུང་པ་མཐོ་བས་སྟོབས་ཀྱིས་འཁོར་ལོ་བསྒྱུར་བའི་རྒྱལ་སོར་མི་དབང་འགྱུར་མེད་བསོད་ནམས་སྟོབས་རྒྱས་ཤུགས་འབྱུང་དུ་གསོན་པ། འཇམ་དབྱངས་ ༥༥༥༽གོང་མ་རྒྱལ་པོས་བོད་ཁྲི་བསྐོར་བཅུ་གསུམ་གྱིས་རྒྱལ་སྲིད་ལ་དབང་བསྐུར་བའི་མངའ་གསོལ་ལེགས་སྐྱེས་ཀྱི་འཇལ་འབུལ་ས་ཕེབས།

དད་མོས་ཀྱིས་གུས་པར་བརྒྱུད་དེ་རྐྱེན་སེལ་གྱི་དབང་སོགས་གསན་ཏེ་ཧི་ཤྲཱིར་བཀུར། རྙེད་བཀུར་གྱིས་གནང་སྐྱེས་མི་དམན་པས་དབུགས་དབྱུང་བའི་བསླབ་སྟོན་རྒྱ་ཆེར་སྩལ་བ་ཡི་རངས་ཀྱིས་གནས་སུ་མཛད། དེ་ནས་རང་དགོན་དུ་བླ་མ་གོང་མའི་རྣམ་ཐར་གྱི་རྗེས་སུ་ཞུགས་ཏེ་དབང་ལུང་ཁྲིད་སོགས་དང༌། ཁྱད་པར་གསང་བ་སྙིང་པོའི་རྒྱུད་ཀྱི་བཤད་པ་ཆད་དུ་ཉེ་བ་འཆད་ཉན་གྱིས་སྤེལ་ནས་སྔར་གྱི་བསྲོལ་གཏོད་དེ་ཆོས་ཀྱི་འཕྲིན་ལས་སྐྱོང་བཞིན་པ་འདིའོ། གཞན་ཡང་གཏེར་ཆེན་དེ་ཉིད་ཀྱི་དངོས་སློབ་གྲྭ་པ་འདིར་སྒྲིགས་སུ་ཞུགས་པའི་བཤེས་གཉེན་ནི། འཆད་ཕྲིན་གྱི་ལས་སོགས་ལ་དབང་འབྱོར་བ། ཆོས་རྗེ་གཞན་ཕན་དབང་པོ། ༥༥༦༽མངའ་བདག་རིག་འཛིན་རྒྱ་མཚོ། བླ་མ་སྐྱེད་སྟོན་པ། སྙེ་མདོ་བླ་མ་ཨོ་རྒྱན་རྣམས་རྒྱལ། དགེ་སློང་བློ་གསལ་རྒྱ་མཚོ། འབུམ་རབ་འབྱམས་པ་ཨོ་རྒྱན་བསྐལ་བཟང༌། ཟེངས་སྟོན་ཨོ་རྒྱན་དཔལ་འབྱོར་རྣམས་དང༌། འཚོ་བྱེད་གཞན་ཕན་མཆོག་སྦྱིན། འདུལ་མངོན་ཕར་ཚད་དབུ་མ་སྡོམ་གསུམ་སྡེ་པོད་ཆེན་དྲུག་གི་སྟེང་གསང་བདག་དགོངས་རྒྱན་ཏེ་གཞུང་ཚོགས་དེ་རྣམས་རིག་ལམ་ནས་དྲངས་པའི་བཤད་སྦྱངས་མཐར་ཕྱིན་པའི་དགེ་བཤེས་རབ་འབྱམས་པ་བསྟན་འཛིན་གར་དབང༌། རབ་འབྱམས་པ་ངག་དབང་དཔལ་བཟང༌། རབ་འབྱམས་པ་འཕྲིན་ལས་རབ་འཕེལ། རབ་འབྱམས་པ་མཐུ་སྟོབས་རྣམ་རྒྱལ། རབ་འབྱམས་ཨོ་རྒྱན་མཆོག་དགའ། རབ་འབྱམས་པ་ཨོ་རྒྱན་དཔལ་མགོན། བདག་ཀྱང་དེ་རྣམས་ཀྱི་ཕྱོགས་སུ་གཏོགས་ཙམ་དང་བཅས་པ་རྣམས་ལ་དམ་པ་དེ་ཉིད་ཀྱིས་དིང་སང་གྲྭ་པ་གཞན་ལ་བརྟགས་ན་དགེ་བཤེས་ཀྱི་གྲས་ ༥༥༧༽ད་ལ་བཏགས་པ་དགེ་བཤེས་གྲས་སུ་འདུག་ཅེས་དབུགས་དབྱུང་བས་མཚོན་དམ་པ་དེའི་བཀའ་དྲིན་གྱིས་རང་གཞན་གྱི་དོན་ནུས་པའང་མང་བར་སྣང་ངོ༌། ༈ གཏེར་སྟོན་དང་གཏེར་གནས་་་་་་་་ཞིག་གཏེར་ཆེན་བླ་མ་བཞིན་ཐོར་བཀོད་པ་ནི། ཤེལ་གྱི་བྲག་ཕུག་གསང་གཏེར་བཀའ་འདུས་སྦས༔ ལྷོ་བྲག་མཁོ་མཐིང་བདེ་གཤེགས་འདུས་པ།

མཁར་ཆུ་གནམ་སྐས་ཅན་ལ་ཡོངས་རྫོགས། གཏམ་ཤུལ་སྲིན་མོ་སྦར་རྗེས་གསང་གཏེར། གྲ་ཡི་གཡུ་སྒོམ་བྲག་ལ་གཏེར་སྨྱོན། མུ་ཏིག་སྤ་མ་གོང་ལ་གསང་གཏེར། ཟར་ཕུ་ཟངས་ཀྱི་མཚོ་བྲག་གཏེར་ཕྲན། མཚོན་མཁར་མགོན་པོ་གདོང་ལ་ཐུགས་གཏེར་ལྔ། ནོར་གཏེར་གཡུ་ཁྲབ་དབུལ་དང་བྲལ་བ་སྦས། གྲ་ཕྱི་བྲག་གོ་ཆེ་ལ་བོད་གཏེར། གྲ་ཡི་སྣེ་གདོང་ཟུར་ལ་རལ་གྲི། དོལ་གྱི་སྤྱི་སྡེའི་ ༥༥༨༽ཟུར་ལ་ཁྲབ་རྨོག གཞུང་གི་ར་གྲོང་རྒྱབ་ལ་གསེར་ཀ་སྦས། ཨོ་དཀར་བྲག་ཏུ་ཟླ་བ་གཉིས། སྙིང་པོའི་རྫ་ལ་ཟླ་བ་གཉིས། དབུ་རྩེར་ལོ་དྲུག་བཅུ། མཆིམས་ཕུར་ལོ་ལྔ། ཡང་རྫོང་ལོ་གསུམ། གཡའ་མ་ལུང་དུ་ལོ་བཞི། ཤེལ་བྲག་ཏུ་ལོ་གསུམ། སྤ་མ་གོང་དུ་ལོ་གཉིས། ཤམ་པོའི་གངས་ལ་ལོ་གསུམ། མཁར་ཆུར་ལོ་བདུན། ཏེ་སྒྲོར་ལོ་བདུན། ཡེར་པ། ཆུ་བོ་རི་ལོ་རེ། ཟབ་ཕུར་ལོ་གཉིས། གཡུ་སྒོམ་བྲག་ལ་ཟླ་བ་གནིས། རྡོར་འབུམ་ཆོས་གྲགས་ནི་འཁྲུངས་ས་མངའ་རིས་པའོ། ཡབ་ཡུམ་གྱིས་རྡོར་གཅོད་དང་འབུམ་བཞེས་པ་དེར་གྲགས། སྲ་བདུན་རྩེའི་རྟ་མགྲིན་དྲེགས་པ་ཟིལ་གནོན་གྱི་ཐུགས་ཀ་ནས་བདུད་རྩི་བུམ་པ་དང་བྱམས་སྤྲིན་ནས་འབྲུམ་བསྲུང་སོགས་བཏོན། ལྷ་བཙུན་སྔོན་མོ་ནི། ཡབ་ཡུམ་བཨརཏན་གྱི་བརྒྱུད་པོ་དྷི་རཱ་ཛ་ཇོ་བོ་རྗེའི་རབ་བྱུང་བབས་པའི་སྲས་ཡིན། ༥༥༩༽དབུ་རྩེ་དང༌། འོན་འཇང་ལྷ་རིངས་སོགས་ནས་སྨན་རྫས་ཀྱི་གཏེར་ཁ་འགའ་ཞིག་བཏོན། རི་བོ་ཆེའི་གཏེར་སྒྲུབ་ཐོབ་དངོས་གྲུབ་ཀྱི་འདོན་པར་གསུངས་ཀྱང་མ་མཐོང༌། ལྷ་ས་ནས་མ་ཎི་བཀའ་འབུམ་བཏོན་པ་ལས་གཞན་རྒྱུན་བཞུགས་པ་མ་མཐོང༌། ར་ཤག་ནི་ཡར་འབྲོག་གཉན་དུ་འཁྲུངས། སྒང་ཤར་མདོས་བཅུ་སོགས་གཏེར་མང༌། དྭགས་སྒམ་སོགས་དུས་རྟགས། མི་ལས་ཚེ་རིང་མའི་སྒྲུབ་སྐོར་འདི་ལ་ཞུས་པར་ངེད། ཉ་་་་་་ གྲུབ་ཐོབ་དངོས་གྲུབ་དང་ར་ཤག་གཉིས་ཀར་ཐུག་གཏེར་ཁ་ནི་མང༌། ་་་་་་་་་ལྕགས་སྤྲེ་གཏེར་ཁ་བཅོ་བརྒྱད། རྒྱལ་སྲས་་་་་་པ། ཡབ་དབང་ཕྱུག་རྒྱལ་པོ་ཨོ་རྒྱན་པ་གཉལ་དུ་ཕེབས་དུས་ད་དེ་ལོ་བཅུ་ལྔ་ན་ཁྱོད་ལ་བུ་ཁྱད་པར་ཅན་ཞིག་འབྱུང་ཞེས་ལུང་བསྟན་པ་དེའོ།

་་་་་་་ལོ་དྲོར་དགུང་སྙིང་གླང༌། ༥༦༠༽མཁའ་འགྲོ་ཀུན་དགའ་འབུམ་ནི་འོན་གྱི་བཀྲ་ཤིས་དོ་མཁར་འཁྲུངས། ཚེས་བཞི་རྙིང་མ་གྲགས་རྒྱལ་གྱི་གྲྭ་པ་ཡིན། དེའི་སློབ་མ་དུང་མཚོ་རས་པ་ནི། དགས་པོ་ལྷ་རྗེའི་སློབ་མ་དུང་མཚོ་རས་པའི་སྐྱེ་བ་ཡིན་པས་དེ་སྐད་དུ་གྲགས། ཀོང་པོ་མོན་གནས་ཀྱི་སྒོ་ཕྱི་ཡང་ཏི་ཡང་འདིའི་གཏེར། ་་་་་ལྷུང་པོ་ནི་ཀོང་པོ་འོ་ཤོད་དུ་ཆུ་འབྲུག་ལོ་ལྷ་སའི་རྟ་མགྲིན་གྱི་ཕྱག་གཡོན་འོག་ནས་དགོན་ཏིག རྒོད་ལྡེམས་ནི་ཐང་ཡིག་ནས་མི་གསལ། ལ་སྟོད་བྱང་པ། མེ་ཕོ་རྟའི་ལོའི་སྦྲུལ་ཟླ་ལ་གཏེར་བཏོན། ཨོ་རྒྱན་གླིང་པ་གྲྭ་ཡར་རྗེར་འཁྲུངས། གཏེར་ཁ་ཉེར་བརྒྱད་ཙམ་བཏོན། དུས་རྟགས་ཕག་གིས་སློག་ཅེས་པ་སྟེ་ཏེ་སི་བྱུང་བ། རྡོར་གླིང་ནི་གྲྭ་གྲོག་སྐེད་དུ་མེ་ཁྱི་ལ་

འཁྲུངས། ཁྲ་འབྲུག་གི་གཏེར་ནས་བརྩམས་ཏེ་གཏེར་ཁ་ཞེ་གསུམ་བཏོན་པ་གཏེར་བཏོན་ཉིད་ཀྱིས་མཛད་པའི་གཏེར་བྱུང་ ༥༦༡༽ན་གསལ། དེ་ནས་ཀྱང་འགའ་རི་བཏོན་པར་སྣང༌། སྲས་གྲོ་བོ་ལུང་དང་དབུས་ཀྱི་བུག་སྐད་སོགས་ཀྱང་བཟུང༌། ཚེ་ཚུའི་སྣོད་ནི་བྱང་ཐང་ལྕགས་རུ་བ་ལ་ཡོད་འདུག དུས་རྟགས་ས་བཙན་རི་བོས་རེ་ལ་ཞེས་པ། འདི་དང་དུས་མཚུངས་་་་་་ རྒྱ་མཚོ། དུས་རྟགས་སིང་མ་ལ་ཁར། མོན་རྩེ་བ་ཡིན་ཟེར། གཏེར་གནས་མུ་ཏིག སངས་གླིང་པ། ཀོང་ལོ་ལོང་པོ་གྱི་མ་དགུང་ལོ་ཉེར་ལྔ་ནས་སོ་དྲུག་ཡན་ལ་གཏེར་ཁ་བཅུ་དྲུག་བཏོན་པ་གཏེར་བྱུང་ཞལ་གསུངས་མར་འདུག དེ་ནས་ཀྱང་འགའ་རི་བཏོན་པར་སྣང༌། བསམ་་་་་་་་་ གླིང་པ་ཀོང་པོ་ལོང་པར་འཁྲུངས། ཞིང་སྐྱོང་གི་སྒྲུབ་བསྐོར་ཞིག་འདུག ཀུན་་་་་་་་་ཤངས་ཀྱི་ཕུར་འཁྲུངས། དགུང་ལོ་བཅོ་ལྔ་ནས་གཏེར་སྟོན། གཏེར་ཁ་མང༌། ད་ལྟ་ནི་རྡོར་སེམས་སྙིང་ཐིག་ཙམ་དར། རཏྣ་གླིང་དང་དུས་ ༥༦༢༽མཚུངས། དྲི་མེད་ཀུན་དགའ་གྲྭ་ཁང་དམར་དུ་འཁྲུངས་གྲྭ་ཕུག་པ་བའི་སློབ་མ་ཡིན། ཐུགས་རྗེ་ཆེན་པོ་འོད་མཆོག་གི་རྒྱུན་ཡོད། སོ་གསུམ་ལ་ཀོང་པོར་གཤེགས། མགོན་པོ་རིན་ཆེན་ནི། ཡུགས་སུ་ཤུད་བུའི་རིགས་ལས་འཁྲུངས། བཅུ་གསུམ་པ་ལ་གྲུབ་ཆེན་ཕྱག་རྡོར་པའི་དྲུང་དུ་ཆོས་སྒོར་ཞུགས། མོན་ཟངས་ཡག་ནས་གཏེར་བཞེས། རཏྣ་གླིང་པས་ཀྱང་ཆོས་གསན། གྱ་བཞི་པ་ཆུ་རྟ་ལ་གཤེགས། གུ་རུ་ཇོ་རྩེ་དང༌། ཤུད་བུ་ཆོས་གྲགས་ཞེས་པ་མཚན་གྱི་རྣམས་གྲངས། གཏེར་ཆོས་ནི་པདྨ་སྙིང་ཐིག་སོགས། རཏྣ་གླིང་པ། གྲོ་ཤུལ་ཐང་དཀར་དུ་ཆུ་ལུག་ལ་འཁྲུངས། ཉེར་བདུན་པ་ལ་ཁ་བྱང་རྙེད། སུམ་བཅུ་པ་ལ་གཏེར་ཁ་དང་པོ་ནས་ཁྱོན་གཏེར་ཁ་ཞི་ཤུ་རྩ་ལྔ་བཏོན། དོན་བཞི་པ་ལ་ཞབས་ལ་འཚེར་མ་ཟུག་པའི་རྐྱེན་གྱིས་གཤེགས། པདྨ་གླིང་པ་རྟ་ལོ་བུམ་ཐང་ ༥༦༣༽དུ་འཁྲུངས ཉི་ཤུ་རྩ་བདུན་ལ་སྣ་རིངས་བྲག་ནས་ཀློང་གསལ་བཏོན་པ་ནས་བཟུང༌། གཏེར་ཁ་སོ་གཉིས་བཏོན། གྱ་བཞི་པ་ཆུ་སྦྲུལ་ཧོར་ཟླ་དང་པོའི་ཚེས་གསུམ་ལ་གཤེགས།

ཀརྨ་གླིང་་་་་་་་་་པོ་སྒེར་སྟོད་ཉི་ཟླ་སངས་རྒྱས་ཀྱི་སྲས་སུ་འཁྲུངས། བྱར་གཡག་མགོའི་བཅུ་གཅིག་ཞལ་ནི་ཙཱ་རི་ནས་བཏོན། ཐོས་གྲོལ་སྒམ་པོ་བདར་གྱི་མཚོ་ནས་བཏོན། བསྟན་གཉིས་གླིང་པ་གཙང་བྱ་བཟངས་སུ་འཁྲུངས། ཆོས་ལུང་པའི་ཇོ་སྟན་སྐྱིད་ཚལ་དུ་བསློབ་སྦྱོངས་མཛད། དུས་རྟགས་ནི། ཡར་འབྲོག་མཚོ་གླིང་དགུ་ལ་དམག་སྒར་འཆའ། གཏེར་སངས་རྒྱས་དགོངས་འདུས་སོགས་མང༌། མདོ་སྔགས་་་་་་་་ནི་མཆོག་ལྡན་མགོན་པོ་སྟེ། བན་པ་སྣབ་མཁན་པ་ལུང་ནས་གཏེར་གྱི་ཁ་བྱང་དང༌། སྟོང་རི་ཉི་ཤར་ནས་གཏེར་འཐོན། རྡོར་གླིང་གི་གཏེར་བྱུང་དུ་གཏེར་ ༥༦༤༽སྟོན་རྡོར་གླིང་གིས་གཏེར་ཁ་ཞེ་གསུམ་བཏོན་པའི་བཅུ་གསུམ་པ་ཟངས་མཚོའི་གཏེར་ནི་ས་སྤྲེ་ཟླ་བ་བཅུ་པ་ལ་གཟའ་བདུད་ཀྱིས་འདོན་པར་བསྐུལ་བ་ལས་བཅུ་གཉིས་པའི་ཉེར་གཉིས་ལ་གནམ་ལྕགས་ཀྱི་ཁ་བྱང་བཞིན་མཚོ་གཉིས་ཀྱི་བར་བྲག་བྱ་ཁྱུང་འདྲ་བའི་དཀྱིལ་ནས་མི་བདུན་བཅུ་ཙམ་གྱི་དབུས་སུ་འདོམ་དོ་ཙམ་གྱི་བྲག་བཤགས་མ་རྙེད་པའི་ཚེ་གཏེར་བདག་བུད་མེད་གཅིག་ལ་བབས་ནས་ལྷོར་ལྟོས་ནས་བརྐོས་ཟེར། དེ་བཞིན་བྱས་པས་ལ་བསེའི་སྒྲོམ་བུ་མཐོ་སྐོར་མ་གཅིག གཟའ་བདུད་ཀྱི་སྐུ་ཁྲུ་གང་ཁྲོ་ཆུ་ལས་བྱས་པ་གཅིག་པོ་སྟེ་གཅིག ཤོག་དྲིལ་གཅིག་བྱུང༌། དེར་བཞུགས་ནས་ནང་པར་ཁ་ཕྱེ་བས་རྡོར་སེམས་སྙིང་ཐིག་དང་འབྲས་མོ་གཤོངས་ཀྱི་ལམ་ཡིག་རྣམས་སྤེལ། ངན་སྔགས་སྐོར་གྱི་ཤོག་དྲིལ་བདུན་བཅུ་གཟའི་སྐུ་བཅས་བྲག་རིན་ཆེན་འདྲ་བ་ལ་སྦས་ ༥༦༥༽ཕྱིས་གཏེར་བཏོན་གཞན་གཅིག་དབང་གསུང༌། གཏེར་ཁ་དགུ་པ། ལུག་ལོ་ཟླ་བ་བརྒྱད་པའི་ཚེས་བརྒྱད་ལ་ཟངས་མཚོའི་རི་བལྟས་ལ་ཕྱིན། མཚོ་འགྲམ་ནས་ཉམས་འུར། རྒོད་ཚང་ཡོད་པའི་རྩ་ན་བྲག་ལམ་གྱི་མཚམས་ནས་ཕུག་པ་མི་ལྔ་ཙམ་ཤོང་བ་ཅིག་འདུག་དེའི་ནང་ནས་རྡོ་ཁ་སྦྱར་འདྲ་བའི་ནང་ནས་ཕུག་པ་ཁྲུ་གང་པ་གཅིག་ནག་ཧུར་རེ་སྣང༌། དེ་ནས་ཟངས་ཀྱི་སྦུག་མ་གཅིག་བྱུང༌། མར་ལམ་མ་ཐར་བར་འཕྱོངས་པས་རྙིང་པའི་རྗེས་གཅིག་བྱུང༌།

མཚོང་འགོར་ཟངས་སྦུག་དེ་ཁ་ཕྱེ་བས་ཚེ་སྒྲུབ་འོད་ཟེར་དྲྭ་བ་དང༌། ཉི་ཟླ་གའུ་མ་གཉིས་ཆ་ལག་བཅས་བྱུང༌། གྲུབ་ཐོབ་མེ་ལོང་རྡོ་རྗེས་ལོ་དགུ་པ་ལ། གྲྭ་ཕུའི་གྲུབ་ཐོབ་ཟ་ལུང་པ་དང༌། མཁན་ཆེན་སེ་ལུང་པ་གཉིས་ལས་རབ་ཏུ་བྱུང༌། ཞིང་ཕྱེད་ཕག་མོ་ར་ལུགས་དང་ཨིནྡྲ་བྷོ་དྷིའི་ཐབས་ལམ་ ༥༦༦༽ཞུས། བཅུན་ཡན་ཟངས་མཚོར་སྒོམས་པས་ལྷ་འདྲེའི་ཆོ་འཕྲུལ་ཆེར་བྱུང༌། ཕྱིས་ཆོས་ཐམས་ཅད་སྟོང་ཉིད་དུ་རྟོགས། བཅོ་ལྔ་པ་དཀྲི་ཞལ་སེངྒེ་རྒྱབ་ཏུ། གྲུབ་ཞོབ་ཟ་ལུང་པས་ལུང་བསྟན་པ་བཞིན་བྱོན། ཟླ་བ་བཞི་བརྟེན། ཟླ་བ་གཉིས་སྙུང༌། དྲུག་ལོན་པའི་ཚེས་བཅུ་གཉིས་ལ་གཤེགས། བཅོ་བརྒྱད་ལོན་ཚེ་སངས་རྒྱས་དབོན་པོ་རྒྱལ་མཚན་ལ་སྙིང་ཐིག་གསན་ནོ། ཆོས་འབྱུང་བསྟན་པའི་ཉི་མ་ལས། ་་་་་་་་་་ བོད་ཀྱི་སྐབས་ཉེར་གཉིས་པའོ། ད་ནི་རིགས་པ་ནས་་་་་་་་་་རྒྱུས་ཅུང་ཟད་ཞིག་བརྗོད་པས་བྱ་སྟེ། དེ་ཡང་མགོན་པོ་བྱམས་པས། རིག་པའི་གནས་ལྔ་དག་ལ་མཁས་པར་མ་བྱས་ན། འཕགས་མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། ཞེས་གསུངས་པའི་རིག་པའི་གནས་་་་་་་་་་་ སྨྲ་བ་ངན་པ་ཚར་གཅོད་པ་སྒྲ་དང་ཚད་མ་རིག་པ། བློ་ལྡན་རྗེས་སུ་འཛིན་པར་་་་་་་་་་ རང་ཉིད་ཀུན་ཤེས་ ༥༦༧༽པར་བྱར་བ་ནང་དོན་རིག་པ་སྡེ་ལྔ་ལས། དེ་ཡང་ཐོག་མར་ནི། བཟོ་རིག་པ་འཆད་པ་སྐབས་སུ་བབས་ཏེ། བཟོ་རིག་པའི་ཡན་ལག་ཏུ་རིག་གནས་ཐམས་ཅད་འདུ་བའི་ཕྱིར་ཏེ། ཡིད་དང་འབྲེལ་བའི་ལུས་ཀྱིས་གཡོ་བ་ལ་ལུས་བཟོ་དང༌། དག་གིས་བརྗོད་པ་གཙོ་བོར་གྱུར་པ་ལ་ངག་བཟོར་བར་ཏེ། དེ་གཉིས་གང་རུང་དང་མ་འབྲེལ་བར་ཡིད་ཀྱིས་བསམ་པ་ཙམ་གྱིས་དབང་དུ་བྱས་པ་ལ་ཡིད་བཟོར་གྲགས་ཤིང༌། དེ་གསུམ་དུ་མ་འདུས་པའི་བཟོ་ནི་མེད་པར་གྲགས། ད་ལྟ་སྤྱི་མིང་བྱེ་བྲག་ལ་བཏགས་ནས་བྲིས་འབུར་མ་བཟོ་ཞེས་གྲགས་ཏེ། དེ་ལ་བྲིས་ཀྱི་རྒྱུན་འཇིག་རྟེན་དུ་ཇི་ལྟར་བྱུང་བའི་ཚུལ་ནི། སྔོན་མིའི་རྒྱལ་པོ་འཇིགས་ཐུལ་གྱིས་རྒྱལ་སྲིད་ཆོས་བཞིན་དུ་བསྐྱངས་པ་ལས་མི་རྣམས་ཚེ་ལོ་འབུམ་དུ་འཕེལ་བའི་དུས་སུ།

བྲམ་ཟེ་ཞིག་གི་བུ་དུས་མིན་དུ་ཤི་བས། རྒྱལ་པོས་བྲམ་ཟེ་ ༥༦༨༽གཤེན་རྗེའི་རྒྱལ་པོའི་དྲུང་དུ་འཁྲིད་དེ་འདིའི་བུ་ཕྱིར་གཏོད་པར་གསོལ་བས། གཤེན་རྗེ་ན་རེ། རང་གི་ལས་སུ་ཟད་པས་བསྟེར་བར་མི་ནུས། ཞེས་སྨྲས་པའི་མཐར་ཕན་ཚུན་གཡུལ་བཤམས་ཏེ་འཐབས་པས་འཇིག་རྟེན་ཐམས་ཅད་བསྐྲགས་པར་གྱུར་པ་ན། ཚངས་པས་བར་བྱས་ཏེ་བྲམ་ཟེའི་བཡ་རི་མོར་བྲིས་པ་གསོན་པོ་ཇི་ལྟ་བ་བཞིན་བསླངས་ནས་བྲམ་ཟེ་ལ་གཏད་དེ་འཐབ་མོ་བཟླུམ་པར་བྱས་སོ། སླར་རྒྱལ་པོས་ཚངས་པའི་དྲུང་དུ་སོང་ནས་རི་མོ་འབྲི་ཚུལ་ཞུས་པས། རི་ཡི་མཆོག་ནི་རི་རབ་ཡིན། སྒོང་ང་ལ་སྐྱེས་རྣམས་ཀྱིས་ནི། གཙོ་བོ་ནམ་མཁའ་ལྡིང་ཡིན་ནོ། མི་ཡི་གཙོ་བོ་ས་བདག་སྟེ། དེ་བཞིན་རི་མོ་སྒྱུ་རྩལ་གཙོ། ཞེས་བསྔགས་ནས་ལྷའི་བཟོ་སོ་བི་ཤྭ་ཀརྨ་ལུང་བསྟན་ཅིང༌། དེས་བཟོའི་གནས་ཁྱད་པར་ཅན་བྱ་ཞེས་གྲགས་ལ། སྤྱིར་སྟོན་པ་ཞལ་བཞུགས་པའི་དུས་བྲིས་ཀྱི་རྒྱུན་སྟོན་པའི་སྐུ་བརྙན་ ༥༦༩༽གཟུགས་ཅན་སྙིང་པོས་ཨུ་དྲ་ཡཱ་ན་ལ་སྐྱེས་སུ་བསྐུར་བ་དང༌། བུ་མོ་མེ་ཏོག་ཁྲི་ཤིང་གི་སྐྱེས་ལན་དུ་རས་ཀྱི་གཞིར་རི་མོ་ཅི་ཐོབ་པའི་འཐད་དུ་སྟོན་པའི་སྐུ་ལས་འོད་ཟེར་བཀྱེ་བའི་སྟེང་རི་མོས་མནན་པའི་བྲིས་རྒྱུན་ཁ་ཆེ་དང་ཡུལ་དབུས་སུ་དར་བར་བཤད་པ་དང༌། བྱམས་པས་སྦྱིན་བདག་མཛད་དེ་ལྷའི་གཟོ་བོས་ཇོ་བོ་རིན་པོ་ཆེའི་སྐུ་བཞེངས་པ་དང༌། སྟོན་པ་མྱ་ངན་ལས་འདས་ནས་ལོ་བརྒྱ་ཙམ་གྱི་བར་དུ་འང་མེའི་བཟོ་བོ་ལས་ཀྱི་འཕྲུལ་དང་ལྡན་པས་སྐུ་གཟུགས་སོགས་ཀྱིས་དངོས་སུ་འཕྲུལ་པ་སྐྱེ་ནུས་པའི་བཟོ་གནས་ངོ་མཚར་བ་དག་བྱེད་པ་བྱུང་ལ། དེ་རྣམས་རིམ་གྱིས་ནུབ་ནས་ལྷའི་བཟོ་བོ་མང་པོ་མེར་སྤྲུལ་ནས་བྱང་ཆུབ་ཆེན་པོ་སོགས་མ་གྷ་དྷའི་རྟེན་ངོ་མཚར་ཅན་བརྒྱད་སོགས་བྱུང་བར་གྲགས། ཕྱིས་རྒྱལ་པོ་སངས་རྒྱས་ཕྱོགས་ཀྱི་དུས་བིམྦ་ས་ར་ཞེས་པས་འབུར་དང་རི་མོའི་ ༥༧༠༽བཀོད་པ་ལྷའི་བཟོ་བོ་དང་མཐུན་པར་བྱས་པའི་ལག་རྒྱུན་ནུབ་རྙིང་མར་གྲགས་པ་དང༌།

རྒྱལ་པོ་དཔལ་ལྡན་ཆོས་སྐྱོང་གི་དུས་དྷི་མཱནྲ་ཞེས་པ་དང༌། དེའི་བུ་བིཏྤཱ་ལོ་ཞེས་པ་གཉིས་ཀྱིས་ཀླུའི་བཟོ་བོ་དང་མཐུན་པར་བྱས་པའི་ལག་རྒྱུན་གྱི་ལུགས་མ་རྣམས་ལ་ཤར་གྱི་ལྷ་དང༌། རི་མོ་ནི་ཕའི་ལག་རྒྱུན་ལ་ཤར་རིས་དང༌། བུའི་རི་མོ་ལས་དབུས་ཀྱི་རི་མོར་ངོས་འཛིན། ཀརྨི་རའི་ཡུལ་དུ་ཕྱིས་ཧ་པུ་རཱ་ཛ་ཞེས་པས་བྲིས་འབུར་གཉིས་ཀའི་བསྲོལ་གཏོད་པ་ལ་དིང་སང་ཁ་ཆེ་མར་ཞེས་ཟེར་རོ། བོད་ཡུལ་འདིར་ནི་སྔོན་ཆོས་རྒྱལ་མེས་དབོན་གྱིས་དུས་བྲིས་འབུར་གཉིས་ཀ་རྒྱ་བལ་གྱི་ལག་རྒྱུན་ཤས་ཆེ་ལ། ཕྱིས་འབུར་བལ་ལྷ་དང་བྲིས་རྒྱ་ནག་གི་རི་མོ་ཤས་ཆེ་བ་བྱུང་ཞེས་ཟེར་བ་ལྟར་དེ་དང་དེའི་ལུགས་བསྲོལ་འདྲ་རུང་དུ་དར། རྗེས་སུ་ལྷ་བཟོ་ལ་མཁས་པ་རྡོ་པ་བཀྲ་ཤིས་རྒྱལ་ཞེས་པ་བྱུང་སྟེ། དེ་ལ་རང་ལས་ ༥༧༡༽མཁས་པའི་སློབ་མ་གཉིས་བྱུང་བར། ལྷོ་བྲག་སྨན་ཐང་དུ་སྨན་བླ་དོན་འགྲུབ་པ་ཞེས་རང་གི་སྐྱེ་བ་སྔོན་མ་རྒྱ་ནག་ཏུ་འཁྲུངས་དུས་བརིས་པའི་པི་ཐང་རྒྱ་མཛད་ཆེན་མོར་གྲགས་པ་དེ་གཟིགས་པ་ཙམ་གྱིས་སྔོན་གནས་རྗེས་སུ་དྲན་པའི་འཇམ་དཔལ་གྱི་སྤྲུལ་པའི་སྐྱེས་བུ་ཞིག་དང༌། གོང་དཀར་དགར་སྟོད་ནས་བྱུང་བའི། ་་་་་་་་་་་་ ཞེས་པ་སྟེ། སྔ་མས་མདོ་རྒྱུད་རྣམས་དང་བསྟུན་པའི་ཡིག་ཆ་ཡང་མཛད་ཅིང་ཚུགས་ཆེན་བརྒྱད་ལ་ཤ་ཚུགས་རེ་དང༌། ན་བཟའ་རྒྱན་སྤྲོད་རེ་བཅས་བཅུ་དྲུག་གིས་གཏན་ལ་ཕབ་པའི་སྨན་ལུགས་དང༌། དེ་དང་ལུགས་བསྲོལ་མི་འདྲེ་ཙམ་པའི་མཁྱེན་ལུགས་ཞེས་སོ་སོའི་བཞེད་པས་ལུགས་བསྲོལ་འཛིན་པ་དིང་སང་གི་བར་དར་རྒྱས་སུ་ཡོད་པ་འདི་ཡིན་ཅིང༌། གཞན་ཡང༌། ་་་་་་་་་་་་་་་་་་་་་ ཡན་ལག་ཏུ་་་་་་་་་སངས་རྒྱ་ཆེར་རོལ་ ༥༧༢༽བཟང་ལུག་ཕྲན་ཚོགས་ཀྱི་འབྲེལ་པ་སོགས་ལས་གསུང་བའི་སྒྱུ་རྩལ་དྲུག་བཅུ་རྩ་བཞི། བྱེ་བྲག་རྟོགས་བྱས་ལས་འབྱུང་བའི་བཟོར་གཏོགས་པ་སུམ་བཙུ། རོལ་མིའོ་བྱེ་བྲག་བཅོ་བརྒྱད། གླུ་དབྱངས་ཀྱི་ངེས་པ་བདུན།

གར་གྱི་ཆ་བྱད་དགུ། མདོ་སྡེ་ལས་བཤད་པའི་བཟོ་སྦྱང་བཅོ་བརྒྱད་བརྟག་པ་རྣམས་པ་བརྒྱད་རྣམས་པས། དང་་་་་་་་རྩལ་དྲུག་བཅུ་རྩ་བཞི་ནི། སློབ་དཔོན་ཚུལ་ཁྲིམས་བསྐྱངས་ཀྱིས་མཛད་པའི་འགྲེལ་པ་ལས། རོལ་མོའི་མཚན་ཉིད་སྒྱུ་མ་དང༌། འགྱེད་སྟོབས་དང་ནི་མེ་ཏོག་ལས། གཡོས་སུ་བྱ་བ་རྣལ་འབྱོར་ངེས། ཚོང་དང་ནོར་ནི་བསྒྱུར་བ་དང༌། རྒྱན་དང་ལག་རྩིས་བཅུད་ཀྱི་ལེན། འཕྲུལ་འཁོར་སྦྱོར་དང་དྲི་བ་དང༌། འཕོངས་བྱད་དང་ནི་འཆི་སྦྱོར་སྒྲ། ཡི་གེ་དང་ནི་ཁ་སྐད་དང༌། རང་རང་བཟོ་དག་མཚོན་རྣམས་བརྟག གཅོད་ཐབས་དང་ནི་སོགས་ལེ་དང༌། ཕུབ་རྣམས་བསྐོར་བར་བྱེད་པ་དང༌། སོང་ ༥༧༣༽དང་འོང་བ་ཤེས་པ་དང༌། གཞི་ཡི་མཚན་ཉིད་ཤེས་པ་དང༌། མདུང་དང་རྡོ་རྗེ་བརྟག་པ་དང༌། ཐངས་ཀྱི་ཚོར་བའི་མཚན་ཉིད་དང༌། ཟུག་ཏུ་འབྱརིན་དང་མིག་འཕྲུལ་དང༌། བྷ་ར་ཏ་ཡི་བསྟན་བཅོས་ཤེས། བཅིངས་དང་ཁང་པ་བརྩིགས་མ་དང༌། དེ་བཞིན་གསོ་ཀྱི་འཕང་བ་དང༌། ཡན་ལག་མཉེ་དང་མོ་འདེབས་དང༌། དེ་བཞིན་ཆུ་ཡི་ཀུན་འཛིན་དང༌། དུང་གི་སྒྲ་དང་སྡེབ་སྦྱོར་དང༌། གྲོང་བརྡལ་དང་ནི་གླེགས་འདྲ་དང༌། མཚན་མོ་ཆོམ་རྐུན་ཤེས་པ་དང༌། སྒྲ་དང་ས་རྟོག་བྱེར་པ་དང༌། སྐྱེས་པ་བུད་མེ་རྟ་དང་ནི་གླང་པོ་མཚན་ཉིད་གར་སློག་དང༌། འབྱུང་པོ་དག་ནི་གསོ་བ་དང༌། ཟངས་མ་མཁར་བ་གསེར་དག་དང༌། ཤིང་དང་དུང་དང་ཤེས་པ་དང༌། རི་མོ་མཚན་དང་གསོ་དག་ནི། ལས་རྣམས་དེ་དག་གོ་རིམ་བཞིན། སྐར་མའི་གཏན་རྩིས་ཤེས་པ་དང༌། མཚན་མ་ཤེས་ ༥༧༤༽པ་ཉིད་དང་ཡང༌། ངེས་པའི་ཚིག་གི་གཞུང་རྣམས་ཀྱིས། སྒྱུ་རྩལ་དྲུག་བཅུ་རྩ་བཞི་དྲན། ཞེས་བཤད་དོ། གཉིས་པ་བཟོ་་་་་་་་་པ་གསུམ་་་་་་ནི། བྱེ་བྲག་རྟོགས་བྱེད་ལས། ཡི་གེ། ལག་རྩིས། གྲངས། རྩིས་ཆེན། ཐོར་ཚུགས། གོམས་སྟབས། ལྕགས་ཀྱུས་ཐབས། རིལ་གྲིའི་ཐབས། ཞགས་པ་གདབས་པ། མདའ་བོ་ཆེ་བ་འཕེན་པ། མདུན་དུ་བརྫུར་བ། ཕྱིར་བརྫུར་བ། བཅད་པ། དྲལ་བ། དབུག་པ། སྒྱང་ནས། འཕོགས་པ། གནད་དུ་འཕོགས་པ།

མི་ཚོར་བར་འཕོག་པ། ཚབས་ཆེ་བར་འཕོག་པ། མཆོང་བ། གྱད་ཀྱི་འཛིན་ལྟངས། བང༌། རྐྱལ་བརྒལ་བ། གླང་པ་ཆེའི་གཉར་ཞོན་པ། རྟ་ལ་ཞོན་པ། ཤིང་རྟའི་ཐབས། མདའ། གཞུ། གྱད་སྟབས་དང་སུམ་བཅུའོ། གསུམ་པ་རོལ་མོའི་བྱེ་བྲག་བཅོ་བརྒྱད་ནི གར་གཞན་དང༌། བྲོ་དང་ ༥༧༥༽དུནྡུ་བྷི་ཞེས་པ་རྔ་བོ་ཆེ་དང༌། མྲྀ་དཾལ་ག་སྡེ་རྫ་རྔ་འམ་རྔ་ཟླུམ་མམ་ཡང་ན་ལྤགས་པས་ཁ་གཡོགས་པ། རྔ་པ་ཊ་ཧའི་རྫ་རྔ་ཆེན་པོར་གྲགས་པ་དང༌། རྔ་ཕྲན་དང༌། དྷ་མཀྐ་ནི་བྷེ་རི་སྟེ་རྔ་ཆེན་དང༌། པ་ཎ་ཝ་སྟེ་མཁར་རྔ་དང༌། པི་ཝཾ་རྒྱུད་གཅིག་པ་དང༌། ཛྷ་ཛྷ་ར་ནི་སྒྲའི་ཁྱད་པར་ཡོངས་སུ་འགྱུར་བ་བྱེད་པ་རྫ་རྔ་ཁ་གཅིག་པ་སྟེ་ཀ་ར་རྔ་ཀ་ཞེས་ཀྱང་ཟེར་རོ། ལྕགས་ཀྱི་སིལ་ཁྲོལ་དང༌། པཱ་མྱ་ནི་ཞེས་མཁར་བའི་སིལ་ཁྲོལ་དང༌། བལླ་ཀཱི་ཞེས་པི་ཝཾ་རྒྱུད་གསུམ་པ་དང༌། རྔ་མུ་ཀུནྡ་དང༌། སིལ་སྙན་གླུ་དབྱངས་དང་བསྟུན་པ་དང༌། ཏཱ་ལ་ཞེས་ཕེག་ཏོག་སྟེ་ཆ་ལང་དང༌། གཞན་ཡང་ཏྲྀ་ཎ་ཙ་སེ་ཊ་དང་གོ་མུ་ཎ་དང་ཧུ་དུཀྐར་ལ་སོགས་པ་རོལ་མོའི་སྒྲའི་རིགས་དང༌། ཝི་ཎ་ཞེས་པི་ཝཾ་སྤྱིའི་རིགས་སམ་མིའམ་ཅིའི་སོགས་ཀྱི་སིལ་སྙན་ ༥༧༦༽རྒྱས་པའི་པི་ཝཾ་དང༌། ཝཾ་ཤ་ཞེས་གླིང་བུ་དང་བཅོ་བརྒྱད་དོ། བཞི་པ་གླུ་དབྱངས་ཀྱི་ངེས་པ་བདུན་ནི། འདོད་འཇོ་ལས། རྒྱུད་ལས་བྱུང་བ་དང་མགྲིན་པ་ལས་བྱུང་བའི་སྒྲ་ནི་འཁོར་ཉན་ལ་སོགས་པའི་དབྱངས་མུན་ཏེ། ཞེས་པའི་དོན་ནི། ཐུབ་པ་མིས་བྱིན་བུས། དྲུག་སྐྱེས་རྨ་བྱའི་སྒྲ་ལྟར་སྒྲོག ཁྱུ་མཆོག་བ་ལང་སྐད་ཀྱིས་རྩོམས། དྲི་འཛིན་སྐྱེས་ནི་ར་ཡི་སྐད། བར་མ་ཁྲུང་ཁྲུང་སྒྲ་སྒྲོགས་བཞིན་ལྔ་པ་མེ་ཏོག་རྒྱས་དུས་སུ། ཁུ་བྱུག་སྒྲོགས་པ་ལྟ་བུ་སྟེ། བློ་གསལ་རྟ་སྐད་ལྟ་བུར་འཚེར། འཁོར་ཉན་གླང་པོ་སྒྲོགས་པ་བཞིན། ཞེས་འབྱུང༌། དེ་རྣམས་དུས་་་་་་་་་དང་གང་་་་ཆེ་བླང་བ་ནི། སྔོན་གྱི་གཙུག་ལག་ལས། རྩེད་མོ་རློམ་པར་བླང་བ་ནི། ལྔ་པ་དང་ནི་བར་མའི་དབྱངས། དཔའ་བོ་དྲག་པོ་ངོ་མཚར་དུ།

དྲུག་སྐྱེས་ཁྱུ་མཆོག་དེ་བཞིན་ནོ། ས་འཛིན་པ་དང་འཁོར་ཉན་དབྱངས། སྙིང་ ༥༧༧༽རྗེའི་རོལ་ལ་བླང་བར་བྱ། འཐབ་མོ་འཇིགས་དང་བཅས་པ་ལ། བློ་གསལ་དབྱངས་ནི་བླང་བར་བྱ་ཞེས་སློབ་དཔོན་ཡེ་ཤེས་རྡོ་རྗེས་ལང་གཤེགས་ཀྱི་གླེང་གཞིའི་འགྲེལ་པར་དྲངས་པ་ལྟར། གཞོན་ནུ་མའི་ཚོགས་དང་རྩེ་ཞིང་རོལ་བ་དང་རློམ་སེམས་པའི་ཚུལ་དང་མཐུན་པར་བསྟན་པའི་ཚེ་ལྔ་པ་ཁུ་བྱུག་གི་སྒྲ་ལྟ་བུ་དང་བར་པ་ཁྲུང་ཁྲུང་གི་སྐད་ལྟར་བླང་ངོ༌། གཞན་ཡང་དྲག་པོའི་ཚུལ་གྱིས་གཞན་ཚར་གཅོད་པ་དང་ངོ་མཚར་གྱི་ཁྱད་པར་སྟོན་པའི་ཚེ། དེ་དང་མཐུན་པ་དྲུག་སྐྱེས་རྨ་བྱའི་སྐད་ལྟ་བུ་དང་ཁྱུ་མཆོག་བ་གླང་གི་སྐད་ལྟར་བླང་ངོ༌། ཡང་སྙིང་རྗེའི་ཉམས་དང་ལྡན་པའི་ཚེ་དེ་དང་མཐུན་པར་ས་འཛིན་ནམ་དྲི་འཛིན་ཏེ་རའི་སྐད་ལྟ་བུ་དང་འཁོར་ཉན་གླང་པོའི་སྒྲ་ལྟར་བླང་ངོ༌། རྩོད་པའི་འཁོར་ལོ་ཤོམ་པ་ལྟ་བུ་འཐབ་མོ་འཇིགས་པ་དང་བཅས་པའི་ཚེ། དེ་དང་མཐུན་པའི་གླུ་ ༥༧༨༽བློ་གསལ་ཞེས་པ་ཅང་ཤེས་རྟའི་སྐད་འཚེར་བ་ལྟར་བླང་བར་བྱ་བ་ཡིན་ནོ། དེ་ལ་སོགས་པའི་གླུ་དབྱངས་ཀྱི་རྣམ་པ་མང་པོ་དྲང་སྲོང་བྷ་ར་ཏ་དང་བི་ཤ་ཁི་ལའི་གཞུང་ལས་བཤད་ཅེས་འབྱུང་ཞིང༌། གཞནུ་ཡང་དབྱངས་བདུན་གྲོང་གསུམ་དང༌། རྒྱལ་བ་ཉི་ཤུ་རྩ་གཅིག་དང་ཏ་ན་བཞི་བཅུ་དགུ་རྣམས་ཏེ། དབྱངས་ཀྱི་དཀྱིལ་འཁོར་དེ་ཙམ་མོ། ཞེས་ཀྱང་འབྱུང་ཞེས་བཤད་དོ། ལྔ་པ་གར་གྱི་བྱད་་་་་་་ ཤྲྀངྒ་ར་ཞེས་པ་སྒེག་པ་ནི། བུད་མེད་དང་བསྐྱེད་ཚལ་སོགས་ལ་རྩེ་ཞིང་རོལ་བ་ལོངས་སྤྱོད་ཀྱི་འབྱོར་པ་དང་ངོ་མཚར་བའི་ལྷད་མོ་མཐོང་བས་དགའ་བའི་འབྱོར་བ་མྱོངས་བའི་འཆོར་སྒེག་སྟེ། མཆོག་གི་རང་བཞིན་མང་པོ་ཅན། དེ་ནི་སྐྱེས་པ་བུད་མེད་རྒྱུ། ལོངས་སྤྱོད་དང་ནི་ལྟད་མོ་སྟེ། སྒེག་པ་རྣམས་པ་གཉིས་སུ་འདོད། ཅེས་འདོད་འཇོར་དྲངས་སོ། ཝཱི་ར་ཞེས་པ་དཔའ་བ་ནི། སྦྱིན་པ་དང་ཆོས་དང༌། ༥༧༩༽གཡུལ་ལས་དཔའ་བ་སྟེ་སྤྲོ་བའི་བདག་ཉིད་ཅན་ནོ།

ཀ་རུ་ཎ་ཞེས་པ་སྙིང་རྗེ་ནི། འདོད་པ་ཉམས་པ་དང་ནོར་ཉམས་པ་སོགས་སྡུག་བསྔལ་གྱིས་ཉེར་བར་གདུང་པ་ལ་སྐྱེས་པའི་ཉམས་སོ། ཨརྦྷུ་ཏ་ཞེས་པ་སྨད་བྱུང་ངོ་རྔམ་པ་ནི། ཡུལ་བཟང་པོ་དང་འཕྲུལ་པའི་རྣམ་འགྱུར་སྣ་ཚོགས་མཐོང་བས་སྙིང་ལ་འདོད་པའི་འབྱོར་པ་ཐོབ་པ་ལས་བྱུང་བའོ། ཧཱ་པྱ་ཞེས་པ་རྒོད་པ་ནི་སྦ་བར་བྱ་བའི་གནས་མཐོང་བའམ་ཚོགས་སུ་སྒྲོགས་པར་མི་འོས་པ་ཐོས་པ་སོགས་ཀྱིས་རྒོད་བྲོ་བའི་ཉམས་སོ། བྷཱ་མ་ན་ག་ཞེས་པ་འཇིགས་སུ་རུང་བའི་ཉམས་ནི། སྲིན་པོ་དང་སྟག་གཟིག་སོགས་མཐོང་བའམ་མི་བཟད་པའི་སྒ་ཐོས་པས་སྐྲག་པ་ལ་སོགས་ལས་སྐྱེས་པའི་ཉམས་སོ། བཱི་བྷཏྤ་ཞེས་མི་སྡུག་པའི་ཉམས་ནི། གཟུགས་ངན་པ་དང་ཤ་རུལ་བ་སོགས་སྨད་པའི་གནས་མཐོང་ཐོས་པས་སྐྱུག་བྲོ་བའི་ ༥༨༠༽ཉམས་སྐྱེས་པའོ། རོ་རོ་དྲ་ཞེས་པ་དྲག་ཤུལ་གྱི་ཉམས་ནི། ལུས་ངག་གི་སྤྱོད་པ་དྲག་པོས་སྤྱོད་ཅིང་བརྡེག་པ་སོགས་ཁརོ་བ་ཉེ་བར་སྡུད་པའི་ཉམས་སོ། ཤཱནྟ་ཞེས་པ་ཞི་བའི་ཉམས་ནི། དཀའ་ཐུབ་དང་བརྟུལ་ཞུགས་ལ་སོགས་པའི་བདག་ཉིད་ལ་ཕན་པའི་རྒྱུན་བྱེད་པ་སྟེ། སྒེག་པའི་ཉམས་ཀྱི་རྗེས་སུ་འཇུག་གོ་ཞེས་འབྱུང་ངོ༌། དེ་ལྟར་ཡང་རིན་ཆེན་མཛོད་ལས། སྒེག་པ་དཔའ་བ་མི་སྡུག་པ། དྲག་ཤུལ་རྒོད་དག་འཇིགས་སུ་རུང༌། སྙིང་རྗེ་རྔམ་དང་ཞི་བ་སྟེ། དེ་རྣམས་གར་གྱི་ཉམས་དགུའོ་ཞེས་གསུངས། དྲུག་པ་མདོ་སྡེ་ལ། བཤད་པའི་བཟོ་སྐྱང་་་་་་བཅོ་བརྒྱད་ནི། ཚོགས་པ་དང༌། རྫ་མཁན་དང༌། ཆང་ཚོང་དང༌། ཕྱུགས་བཙོ་བ་དང༌། འདྲེག་མཁན་དང༌། འབྲུ་མར་འཚེར་བ་དང༌། མགར་བ་དང༌། ཤིང་མཁན་དང་ཕྱྭ་མཁན་དང༌། ཐ་ག་པ་དང༌། ཀོ་ལྤགས་མཁན་དང༌། རྐྱལ་ཆེན་པ་དང༌། བཙོ་ལག་མཁན་དང༌། སྨྱིག་མ་མཁན་དང༌། བཤན་ ༥༨༡༽པ་དང༌། གདོལ་པ་མཁན་དང༌། ཤིང་རྟ་མཁན་ཏེ་བཅོ་བརྒྱད་དོ། བདུན་པ་བརྟག་པ་རྣམ་པ་བརྒྱ་ནི། རིན་པོ་ཆེ་བརྟག་པ། ས་གཞི། གོས། ལྗོན་ཤིང༌། རྟ། གླང་པོ། སྐྱེས་པ། བུད་མེད་བརྟག་པ་སྟེ་བརྒྱད་དོ།

གཞན་ཡང་ནང་གི་སྒྱུལ་རྩལ་་་་་ བཅུ་རྩ་་་་་་་་་ནས་ཀྱང་་་་་་ སེན་མོས་འབྲད་དང་པོས་འདེབས་དང༌། འཁྱུད་པ་དང་ནི་ཐང་སྦྱར་དང༌། བྱ་བ་དང་ནི་ལག་པས་གདམ། སྒྲ་ཡི་བྱེ་བྲག་དང་དང་ནི། སྐྱེས་པའི་སྟེང་དུ་ཉུལ་དང་བརྒྱད། རེ་རེ་ལའང་བརྒྱད་བརྒྱད་དེ། དྲུག་བཅུ་རྩ་བཞིར་ཤེས་པར་བྱ། ཞེས་བཤད་པ་ལ་སོགས་མཐའ་ཡས་སོ། ༈ གཉིས་པ་་་་་་་་པ་བསད་པ་་་་་ དེ་ཡང་ལེགས་པར་སྦྱར་བའི་སྐད་དུ། ཨཱ་ཡུ་སྦད་དེཿ ཞེས་ཚེ་དང་སྲོག་དང་འཚོ་བ་རྣམས་དོན་གཅིག་ལ་མིང་གི་རྣམས་གྲངས་ཡིན་པས། འདོད་པ་དང་གཟུགས་ཀྱི་ཁམས་ན་དྲོང་དང་རྣམ་པར་ཤེས་ ༥༨༢༽པའི་རྟེན་གཉིས་ཀ་བྱེད་པ་དང༌། གཟུགས་མེད་ན་རྣམས་པར་ཤེས་པའི་རྟེན་ཁོ་ན་བྱེད་པས་ན་ཚེའི་རིག་བྱེད་དེ། བི་ཙི་ཀ་ནི་་་་་ ཞེས་པས་གསོ་བའི་དཔྱད་ཅེས་བཤད་ཅིང༌། དེའང་ཁམས་ཀུན་གྱི་འདུ་བ་མི་སྙོམས་པ་གསལ་ནས་མཉམ་པར་བྱ་བའི་ཕྱིར་རྣམ་དཔྱད་ཡིན་པས་གསོ་དཔྱད་ཅེས་བྱ་བ་དང༌། ཙི་ཀིརྦ་རྒྱཱ་སྟེ་གསོ་བ་རིག་པ། དེ་ལ་གསོ་བྱ་ནད་དང་ནད་པ། གསོ་ཐབས་སྨན་དང་དཔྱད། གསོ་བ་པོ་ནད་གཡོག་དང་སྨན་པ། ཞེས་དོན་གསུམ་དུ་བསྡུ་བའམ། ཡང་ན་སྨན་པ་དང་ནད་པ། ནད་གཡོག་དང་སྨན་ཏེ་བཞི་ལ་སྐྱོན་བཞི་བཞི་སྤངས་པའི་ཡོན་ཏན་བཞི་བཞི་ལྡན་པ་སྟེ། ཡན་ལག་བརྒྱད་པ་ལས། གསོ་བ་དག་ཏུ་བསྟན་པ་ནི། སྨན་པ་སྨན་དང་ནད་གཡོག་དང༌། ནད་པ་ཡན་ལག་རྣམ་བཞི་སྟེ། རེ་རེའང་རྣམ་པ་བཞི་བཞི་ཡིན། ཞེས་གསུངས་པའི་ཕྱིར། དེ་ལ་གསོ་བའི་རིག་པ་འདི་ཇི་ལྟར་་་་ ༥༨༣༽བའི་ཁུང་ལ་བཞི་སྟེ། དང་པོ་སངས་ཀྱིས་གསུངས་ཚུལ་ནི། བྱེ་བྲག་བཤད་མཛོད་ཆེན་མོ་ལས། ཆོས་འཁོར་གནས་དང་ཡངས་པ་ཅན། ས་དཀར་ཅན་དང་ལྷ་ཡི་གནས། བྱིས་པ་གསོད་དང་ཀོ་ཀོ་ཤམྦྷི། འབྲོག་གནས་མཆོད་རྟེན་རི་དང་ནི་འོད་མའི་གྲོང་དང་སྒྲར་བཅས་དང༌། སེར་སྐྱའི་གནས་ཀྱི་གྲོང་ཁྱེར་དུ། འདི་རྣམས་སུ་ནི་ཐུབ་པ་ཡི། སྐྱེས་མཚོག་ལོ་རེ་ལོ་རེ་བཞུགས་ཉི་ཤུ་རྩ་གསུམ་མཉན་ཡོད་དུ།

སྨན་གྱ་ནགས་སུ་ལོ་བཞི་སྟེ། འབར་བའི་ཕུབ་ཀྱི་གནས་སུ་གཉིས། རྒྱལ་པོའི་ཁབ་ཀྱི་གྲོང་དུ་ལྔ། དཀའ་བ་སྤྱད་པ་ལོ་དྲུག་སྟེ། ཉི་ཤུ་རྩ་དགུ་ཁབ་ཏུ་གནས། རྒྱལ་བ་དེ་དག་བརྒྱད་བཅུ་ལ། ཞེས་པས་སྨན་གྱི་ནགས་ཚལ་གྱི་དབུས་རག་པའི་ཞིང་སྤྲུལ་པའི་གྲོང་ཁྱེར་ལྟ་ན་སྡུག་ཅེས་ཡེ་ཤེས་རང་སྣང་ལས་གྲུབ་པའི་གཞལ་མེད་ཁང་དུ་སྟོན་པ་ཤཱཀྱའི་ ༥༨༤༽རྒྱལ་པོས་སྨན་གྱི་བླ་བེ་ཟུརྻ་འོད་ཀྱི་རྒྱལ་པོའི་སྐུར་བཞེངས་ནས། སྐུ་གསུམ་ཐུགས་ཡོན་ཏན་འཕྲིན་ལས་ཀྱི་རིགས་ལྔ་འི་རང་མདངས་ལས་ཤར་བའི་དྲང་སྲོང་ལྔས་ཞུ་མ་ཞུ་ལན་གྱི་ཚུལ་དུ་ཐུན་མོངས་དང་ཐུན་མོངས་མ་ཡིན་པའི་འཁོར་རྣམས་ལ་རྩ་རྒྱུད་གསུངས་པ་དྲང་སྲོང་ཡིད་ལས་སྐྱེས་པའི་གསེར་གྱིས་ལྔ་ཤོག་ལ་བཻ་ཟུརྻ་ཞུན་མའི་ཁུ་བས་བྲིས་པའི་གླེགས་བམ་འདི་ཉིད་གསང་བའི་ཚུལ་གྱིས་རྒྱ་གར་དུ་ཟབ་བརྒྱུད་ལས་བྱིངས་ལ་ཆེར་མ་དར་བར་གྲགས། སྟོན་པས་ཐོར་བུར་གསུངས་པ་ནི། འཁོར་ལོ་དང་པོའི་དུས་སུ། དགེ་སློང་ནད་པ་ནི་སྨན་པ་ལ་བྲིས་ཏེ་བྱའོ་ཞེས་སོགས་དང༌། བཅོམ་ལྡན་འདས་མངོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སྐབས། དགེ་སློང་རྣམས་སྟོན་ཀའི་བྲོ་ནད་ཀྱིས་མནར་བ་ལ། ཀུན་དགའ་བོ་ལ་རྗེས་སུ་གནང་སྟེ། དགེ་སློང་རྣམས་ཀྱིས་སྨན་རྣམ་པ་བཞི་དུས་སུ་རུང་བ་དང༌། ༥༨༥༽ཐུན་ཚོད་དུ་རུང་བ་དང༌། ཞག་བདུན་པ་དང༌། ཇི་སྲིད་འཚོའི་བར་དུ་བཟང་བ་སོགས་འདུལ་བ་སྨན་གྱི་གཞི་གསུང༌། འཁོར་ལོ་བར་པའི་སྐབས་སུ་ལྷ་ཆེན་པོ་ཚངས་པ་ལ། གཅེར་མཐོང་རིག་པའི་རྒྱུད་ཆེན་པོ་ལེའུ་སུམ་སྟོང་ལྔ་བརྒྱ་པའམ། གསོ་དཔྱད་འབུམ་པར་གྲགས་པ་གསུངས་ཤིང༌། འཁོར་ལོ་ཐ་མའི་སྐབས་སུ་ཚོང་དཔོན་གྱི་བུ་ཆུ་འབེབས་ལ་མདོ་སྡེ་གསེར་འོད་དམ་པ་བཀའ་བསྩལ་བ་ལས། ཟླ་གསུམ་དབྱར་ཏེ་ཟླ་གསུམ་སྟོན་དུ་ཤེས། ཞེས་སོགས་གསུང་དུས། གསང་སྔགས་ཀྱི་རྒྱུད་སྡེ་རྣམས་སུ། ལུས་ཆགས་ཚུལ་དང༌། དེའི་ཁམས་འཁྲུགས་པས་ནད་བསྐྱེད་ཚུལ།

དེ་ལ་ཕན་པའི་ཕྱི་ནང་གི་དཔྱད་རྒྱས་པར་གསུངས་པ་རྣམས་སོ། ཁྱད་པར་འཕགས་པའི་ཡུལ་དུ་ཤིང་རྟའི་བསྲོལ་འབྱེད་སློབ་པོ་དཔའ་བསམ་ཡན་ལག་བརྒྱད་པ་ཆེན་པོ་དང༌། དེའི་སྙིང་པོ་བསྡུས་པ་སོགས་ ༥༨༦༽མཛད། དེ་ལ་ཁ་ཆེ་ཟླ་དགས་འགྲེལ་པ་ཟླ་ཟེར་མཛད་ཅི་དར་རོ། གཉིས་པ་ལྷ་ལས་བརྒྱུད་ཚུལ་ནི། ཇི་སྐད་དུ། སྙན་ཚིག་མཆོད་སྦྱིན་སྲིད་སྲུང་དང༌། ངེས་བརྗོད་ཡན་ལག་བཞི་ཞེས་བྱ། ཞེས་པ་མེས་པོ་ཚངས་པའི་ཞལ་བཞི་ལས་བྱུང་བའི་ཚུལ་ཏེ་གང་ཕྱིར་ཚངས་པ་ཡི་ནི་ཞལ་ དབུས་མ་ནས་ནི་ཚེའི་རིག་བྱེད། སྙན་ཚིག་ངེས་བརྗོད་མཆོད་སྦྱིན་རྣམས། ཞལ་གཞན་ལས་ནི་གསུང་བར་མཛད། ཅེས་གསུངས་པ་ལྟར། སྔོན་ལྷ་མིན་སྟོབས་ལྡན་གྱིས་རི་རབ་ཀྱི་བསྲུབས་ཤིང་ཀླུའི་རྒྱལ་པོ་གཉིས་ཀྱིས་བསྲུབས་ཐག་བྱས་ནས་ཕྱིའི་རྒྱ་མཚོ་བསྲུབས་པ་ལས་ཟླ་ཉི་དུག་བདུད་རྩི་སོགས་བྱུང་བའི་དུས་དབྱུགས་གིས་བདུད་རྩི་འཐུང་བས་མགྲིན་པ་སྔོན་པོར་སོང༌། ཚངས་པས་བདུད་རྩི་ཁྱེར་བ་ལ་སྒྲ་གཅན་གྱིས་ཁྱབ་མཇུག་གི་ལག་ན་ཞོ་འཐུང་གི་རུས་པ་ལས་བི་ཤྭ་ཀརྨ་ ༥༨༧༽བཟོས་པའི་ཉི་མ་བརྡར་བའི་འཁོར་ལོ་ཡོད་པ་དེ་བརྗུན་པས་དཔྲལ་བའམ་འཁུར་ཚོས་སྣད་པས་ཡུན་རིང་དུ་བརྒྱལ། དེ་ལས་གསོས་ཏེ་དྲན་པ་རྙེད་ནས་ཕན་པའི་ཐབས་བསམ་པས་སྔོན་སངས་རྒྱས་ལ་སྨན་གྱི་རྒྱུད་ཐོས་པ་རྣམས་དྲན་ཅིང་རྨ་ནང་ནས་ཚེའི་རིག་བྱེད་ཀྱི་ཐོག་མར། ཨོཾ་ཨ་ཐ། ཞེས་འཐོན་པ་ལ་བརྟེན་ནས་ཚེའི་རིག་བྱེད་ཡན་ལག་དང་བཅས་པ་བྱུང་སྟེ། ཟླ་ཟེར་ལས། ཡི་གེ་ཨོཾ་དང་ཨ་ཐའི་སྒྲ། གཉིས་པོ་འདི་དག་སྔོན་ཚངས་པའི། མཁུར་ཚོས་བརྡོལ་ནས་བྱུང་བ་སྟེ། དེས་ན་འདི་དག་བཀྲིས་ཡིན། ཞེས་སོ། དེ་ལྟར་ཚངས་པས་རང་གི་ནད་གསོས་ཤིང༌། སྐྱེ་དགུའི་བདག་པོ་ལ་བསྟན། དེས་སྐར་མ་ཐ་སྐར་གྱི་བུ་རིས་མེད་ང་ལྷར་བཅས་གཉིས་ལ་བཤད། དེ་གཉིས་ཀྱིས་ལྷའི་དབང་པོ་བརྒྱ་བྱིན་ལ་བརྟན་ཏེ་ལྷའི་དྲང་ ༥༨༨༽སྲོང་དུ་མ་ལ་བརྒྱུད་དོ། གསུམ་པ་རྒྱ་གར་དུ་དར་ཚུལ་ནི།

སྟོན་པ་བཞུགས་པའི་དུས་རྒྱལ་པོ་གཟུགས་ཅན་སྙིང་པོའི་ཟུར་བུ་ཆུང་བར་རག་གི་ཕུ་བོ་གཞོན་ནུ་འཇིགས་མེད་ཀྱིས་གསོས་པས། སྨན་པའི་རྒྱལ་པོ་འཚོ་བྱེད་གཞོན་ནུས་གསོས་ཞེས། མིའི་དྲང་སྲོང་རྒྱུན་ཤེས་ཀྱི་སློབ་མ་སྟེ། འདུལ་ལུང་གི་གསོ་གཞིའི་སྐབས་ལས། ཐུབ་པ་སྙུན་གསོའི་སྨན་གྱི་རྒྱལ་པོར་དབང་བསྐུར་བ་ལ་སོགས་པའི་ལོ་རྒྱུས་རྒྱས་པར་འབྱུང་ཞིང༌། དཔལ་མགོན་འཕགས་པ་ཀླུ་སྒྲུབ་ཀྱིས། གསོ་རིག་ལ་སྦྱོར་བ་བརྒྱ་པ་དང༌། འཚོ་བའི་མདོ་ཚིགས་སུ་བཅད་པ་རྩྭ་ཨ་ཝའི་ཆོ་ག་དངུལ་ཆུའི་སྦྱོར་བ་རིན་ཆེན་འཕྲེང་བ་རྣམས་མཛད་ཅིང༌། དེའི་སློབ་མ་དཔའ་བོས་གོང་དུ་བཤད་པའི་ཡན་ལག་བརྒྱད་པ་དང་དེ་ལ་ཁ་ཆི་ཟླ་དགས་ཟླ་ཟེར་ལ་སོགས་པའི་འགྲེལ་པ་མཛད་ཅིང་དར་བར་མཛད་དོ། ་་་པ་གངས་ ༥༨༩༽ཅན་བོད་ཀྱི་ཡུལ་འདིར་ཇི་ལྟར་དར་བའི་ཚུལ་ནི། སྔོན་ཆོས་རྒྱལ་ཚངས་པ་ལྷའི་མེ་ཏོག་གིས་དམ་པ་ཆོས་ཀྱི་བསྲོལ་གཏོད་པའི་སྐབས། ཁ་ཆེའི་པཎྜི་ཏ་ཟླ་བ་མངོན་དགའ་དང༌། ལོ་ཆེན་བཻ་རོ་ཙ་ནས་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་སོགས་བསྒྱུར་བཤད་མཛད་ཅེས་འབྱུང་ཞིང༌། གང་ལྟར་ཡང་སངས་རྒྱས་བྱང་སེམས་དང་ལྷ་མིའམ་དྲང་སྲོང་རྣམས་ཀྱིས་མཛད་པའི་སྨན་གཞུང་རྒྱ་གར་རྒྱ་ནག་ཧོར་གེ་སར་གྱི་ཡུལ་རྣམས་ནས་ལོ་ཆེན་བཻ་རོ་ཙཱ་ན་ལ་སོགས་པས་བོད་དུ་བསྒྱུར་བ་དང༌། ཡན་ལག་བརྒྱད་པ་རྩ་འགྲེལ་རིན་ཆེན་བཟང་པོས་བསྒྱུར་བཤད་ཀྱིས་གཏན་ལ་ཕབ་ཅིང༌། དེ་ལ་བརྟེན་ནས་སྟོན་པ་སྨན་གྱི་བླ་དང་དབྱེར་མ་མཆིས་པ་གཡུ་ཐོག་པ་ཡོན་ཏན་མགོན་པོས། ཉི་ཟླ་ལྟར་ཡོངས་སུ་གྲགས་པའི་རྒྱུད་བཞི་སྤེལ་ཏེ་དར་བ་ ༥༩༠༽ཡིན་ཏེ། སྨན་གྱི་བླ་མས་ལུང་བསྟན་པར། དང་པོའི་དུས་སུ་ཀརྨ་དྲི་མེད་དང༌། བར་དུ་གཞོན་ནུ་འཇིག་མེད་གྲགས་པ་ཡིན། ད་ལྟ་གཡུ་ཐོག་ཡོན་ཏན་མགོན་པོར་གྲགས། འདི་ནས་སྨན་གྱི་གྲོང་ཁྱེར་ལྟ་ན་སྡུག དྲང་སྲོང་རིག་འཛིན་རྣམས་ཀྱི་ཚོག་དབོན་བྱེད།

དེ་ནས་ལྔ་བརྒྱ་ཐ་མའི་དུས་བབས་ལ། ང་ཡི་གསུང་སྤྲུལ་སྐྱེས་བུ་དམ་པ་ཁྱེད། ཡོན་ཏན་མགོན་པོ་ཞེས་བྱ་འབྱུག་ཞིང་འབྱོན། ཞེས་གསུངས་སོ། ༈ རིགས་གནས་གདུམ་པ་སྒྲའི་རིག་པ་ནི། ཇི་སྐད་དུ། གང་ཞིག་ཤེས་ན་མཁས་པའི་གནས་ཐོབ་ཅིང༌། མཐར་ཐུག་ཀུན་མཁྱེན་གོ་འཕང་བདེ་བླག་བགྲོད། རིག་གནས་ཀུན་ལ་ཏོགས་མེད་འཇུག་པའི་སྒོ། བརྡ་སྤྲོད་རིག་གནས། ཞེས་མངགས་པ་ལྟར། བརྗོད་བྱའི་དོན་བརྗོད་བྱེད་སྒྲའི་བསྟན་བཅོས་ཤེས་དགོས་ཏེ། དཎྜིའི་ཚིག་རྒྱན་ལས། སྐྱེ་བོ་བསྟན་བཅོས་མི་ཤེས་པས་ ༥༩༡༽ཡོན་ཏན་སྐྱོན་དག་ཇི་ལྟར་དབྱེ། གཟུགས་ཀྱི་དབྱེ་བ་མདིགས་པའི་སྐབས། ལོང་བ་དག་ལ་ཡོད་དམ་ཅི། ཞེས་གསུངས། དེ་ཡང་ཇི་ལྟར་ཞེ་ན། སྨྲ་བ་ཀུན་ལ་འཇུག་པར། ཟིན་པ་དང་ནི་མ་ཟིན་དང༌། གཉིས་ཀ་དག་ལས་བྱུང་བའི་སྒྲ། སེམས་ཅན་སྟོན་དང་མི་སྟོན་དག ལུང་དུ་སྟོན་དང་མི་སྟོན་པའོ། ཞེས་པས་སྤྱིར་སྒྲ་ནི། ཟིན་པ་དང༌། མ་ཟིན་པ་དང་གཉིས་ཀ་ལས་བྱུང་བའམ། ཡག་ན་སེམས་ཅན་དུ་མི་སྟོན་པ་དང་སྟོན་པ་གཉིས་ལ། མི་སྟོན་པའི་སྒྲ་རྣམས་ལ་ཡང༌། སྐད་ཀྱི་བྱིངས་དང༌། རིག་པ་དང༌། དུས་དང༌། མིང་དུ་གདགས་པ་བཞིའི་སྒོ་ནས་བརྟགས་ན་སེམས་ཅན་དུ་སྟོན་པར་

འགྱུར་བའང་ཡོད་པར་བཤད་དེ། སྨྲ་བ་ཀུན་ལ་འཇུག་པ་ལ། འཛམ་བུའི་འབྲས་བུ་སྨིན་པ་ནི། དྲི་མ་མེད་པའི་ཆུ་ལ་ལྷུངས། ཉ་ཡིས་བཟའ་བའི་ཕྱིར་དུ་ནི། འགུ་ལུ་འགུ་ལུ་ཞེས་སུ་སྨྲ། ཞེས་གསུངས་སོ་ ༥༩༢༽འདིར་ནི་ཟིན་པ་སེམས་ཅན་དུ་སྟོན་ཅིང་ཚིག་ཏུ་ལྷུང་བའི་སྒོ་ནས་ལུང་དུ་སྟོན་པས་ན་བྱཱ་ཀ་ཎ་ཞེས་ལུང་དུ་སྟོན་པའམ་བརྡ་སྤྲོད་པ་ཞེས་གྲགས། དེའི་བརྗོད་བྱ་ཐུན་མོངས་པ་ནི་ཚོགས་པ་གསུམ་ལྡན་ཏེ། སྨྲ་བ་རྒྱན་གྱི་མེ་ཏོག་ལས། ངོ་བོ་ཙམ་དང་ཁྱད་པར་སྟོན། དེ་གཉིས་བརྟེན་དུ་གྱུར་པ་ནི། མིང་དང་ཚིག་དང་ཡིག་གེ་ཡིན། ཞེས་པས། ཡི་གེ་དང་མིང་དང༌། ཚིག་གི་ཚོགས་པའོ། འདི་གསུམ་མངོན་པའི་ལུགས་ལྟར་ན་ཕན་ཚུན་འགལ་བ་ཅན་ཡིན་ཏེ། སློབ་དཔོན་བློ་གྲོས་བརྟན་པས་མངོན་པ་ཕུང་པོ་ལྔའི་བཤད་པར། དོན་གྱི་ངོ་བོ་བརྗོད་པ་མིང༌། དེ་ཡི་ཁྱད་པར་སྟོན་པ་ཚིག གང་ཡང་མི་སྟོན་ཡི་གེའོ། ཞེས་གསུངས་པས་དོན་གྱི་ངོ་བོ་ཙམ་སྟོན་པ་མིང༌། དེའི་ཁྱད་པར་སྟོན་པ་ཚིག གང་ཡང་མི་སྟོན་པའི་འབྲུ་ནི་ཡི་གེའོ། སྒྲ་པའི་ལུགས་ལ་དེ་གསུམ་མི་འགལ་བའི་སྐབས་སྲིད་དེ། ནི་པཱ་ཏའི་སྐབས་ ༥༩༣༽སུ་ཨ་ཨི་ཨུ་རྣམས་ཡིག་གེ་ཡིན་ཏེ་དབྱངས་ཡིག་ཡིན་པའི་ཕྱིར་དང༌། མིང་ཡིན་ཏེ། ཨ་ཁྱབ་འཇུག ཨི་བདུད། ཨུ་དབང་ཕྱུག་རྣམས་ཀྱི་མིང་ཡིན་པའི་ཕྱིར། ཚིག་ཡིན་ཏེ། མིང་རྣམ་དབྱེའི་མཐའ་ཅན་ཡིན་པའི་ཕྱིར་རོ། དེ་ལ་ཡི་གེ་ནི། བརྗོད་འདོད་ཀྱིས་ཀུན་ནས་བླངས་པས། གནས་དང་བྱེད་པ་དང་རྩོལ་བ་རྣམས་འཕྲད་པ་ལས། སྐྱེས་པའི་སྐད་གདངས་འབའ་ཞིག་པ་སྟེ། དཔང་ལོས། བརྗོད་འདོད་དབང་གིས་རླུང་གཡོས་ཤིང༌། དེ་ཡི་གནས་དང་བྱེད་པ་དང༌། རྩོལ་བ་བསྐྱེད་དང་དབུགས་དབྱུངས་དང༌། ལྷན་ཅིག་ཡི་གེའི་གདངས་རྣམས་སྐྱེས། ཞེས་པ་སྟེ་མཚན་ཉིད་བཞི་ནི། ཨཱ་ལི་དང༌། ཀཱ་ལིའི་ཡི་གེ་ཡིན་ལ་དེ་ཡང་རྒྱ་ནག་གི་ཡུལ་དང༌། མེ་ཉག་ལ་སོགས་ལ་ཡི་གེའི་ཚོགས་པ་མེད་པས་ཡིག་གཟུགས་ལ་ཐུག་པ་མེད་ཅིང༌།

རྒྱ་བལ་ ༥༩༤༽དང་བོད་ཡུལ་སོགས་སུ་ཡི་གེ་དབྱངས་གསལ་གཉིས་སུ་བསྡུས་ཏེ་བཤད་པས་མིང་ཚིག་གསར་དུ་བྱུང་ཀྱང་ཡི་གེ་སྦྱོར་བ་ལ་དཀའ་བ་མེད་དོ། མིང་ནི་ཡི་གེ་འདུས་པ་ལས་བྱུང་བའི་བརྗོད་བྱའི་དོན་གྱི་ངོ་བོ་ཙམ་བརྗོད་པར་བྱེད་པའི་སྒྲ་སྤྱིར་སྣང་བ་སྟེ། ཀ་བ་དང་བུམ་པ་ཞེས་པ་ལྟ་བུའོ། དེ་ལྟར་ཡང༌། ཡི་གེ་གཉིས་སམ་མང་ལུས་པས། དོན་གྱི་ངོ་བོ་བརྗོད་བྱེད་པ། མིང་ཡིན་དོན་ལ་བློ་གཞོལ་ཕྱིར། ཞེས་སོ། དབྱེ་ན། དང་པོར་བརྡ་སྦྱར་བ་དངོས་མིང་དང༌། གྲ་འབྲེལ་གང་རུང་རྒྱུ་མཚན་དུ་བྱས་ནས་བྱིས་བརྡ་སྦྱར་བ་བརྟགས་མིང་ངོ༌། ཚིག་ནི། མིང་དུ་འདུས་པ་ལས་བྱུང་བ། དོན་གྱི་ཁྱད་པར་སྟོན་པའི་སྒྲ་སྤྱིར་སྣང་བ་སྟེ། ཙནྡན་གྱི་ཀ་བའམ། གསེར་གྱི་བུམ་པ་ཞེས་པ་ལྟ་བུའོ། ཁྱད་པར་སྒྲ་པའི་ལུགས་ལ། ཨ་མ་ར་ཀོ་ཎ་ལས། བརྗོད་བྱེད་བསྟན་བཅོས་སྒྲ་ལ་ནི། ༥༩༥༽པུསྟ་དང་ཏིང་གི་མཐའ་ཅན་ཚིག ཅེས་སོ། ཡང་བརྡ་སྤྲོད་པའི་ལུགས་ཀྱི་བརྗོད་བྱ་ཐུན་མོངས་མ་ཡིན་པ་ནི། རང་བཞིན་དང༌། རྐྱེན་དང༌། རྣམ་འགྱུར་གསུམ་གྱིས་བསྡུས་ཏེ། བརྡ་སྤྲོད་སྙིང་པོ་གསལ་བ་ལས། རང་བཞིན་རྐྱེན་དང་རྣམ་འགྱུར་རྣམས། བརྡ་སྤྲོད་གཞུང་གི་བརྗོད་བྱ་ཡིན། ཞེས་སོ། དེ་ལ་རང་བཞིན་ནི། རྐྱེན་གྱི་དབང་གིས་རྣམ་འགྱུར་སྣ་ཚོགས་སུ་སྒྲུབ་པར་བྱ་བའི་གཞིར་གྱུར་པ་སྟེ། རང་བཞིན་བྱིང་དང་མི་དེ་ཡང༌། ཐོག་མའི་རང་བཞིན་བྱ་བའི་དོན། རྟགས་གསུམ་དབྱངས་དང་གསལ་བྱེད་མཐའ། ཞེས་པས་ཐོག་མའི་རང་བཞིན་ནི་བྱིངས་ཏེ། བྱ་བའི་དོན་ཞེས་ཀྱང་བྱ་ཞིང༌། དབྱེ་ན་གསུམ་སྟེ། བྷྱུ་ཡོད་པ་ལའོ་ཞེས་བྱིངས་མདོ་ལེའུ་དགུ་པ་ནས་བཤད་པ་རྣམས་ནི་གླེགས་བམ་ལས་བྱུང་བའི་བྱིངས་དང༌། ཀུན་བཤད་ལེའུ་ ༥༩༦༽གཉིས་པ་ནས་བཤད་པའི་སན་སོགས་བདུན་གྱི་མཐའ་ཅན་ནི། རྐྱེན་གྱིས་བཅོས་པའི་བྱིངས་དང༌། ཛཱུ་མདོའི་བྱིངས་སོགས་སྒྲ་མདོའི་ཟུར་ནས་རྙེད་པ་རྣམས་ལ་མདོའི་བྱིངས་ཞེས་ཟེར་རོ། རང་བཞིན་གཉིས་པ་མིང་ནི།

སྒྲ་པའི་ལུགས་འདིར་རྟགས་སུ་གྲགས་ཏེ་བྱིངས་དང་རྣམ་དབྱེ་བོར་བའི་དོན་དང་ལྡན་པ་ནི་རྟགས་སོ། ཞེས་པས་བྱིངས་ལ་ཀྲྀར་རྐྱེན་བྱིན་ཞིང་རྣམ་དབྱེ་མ་བྱིན་པའི་བར་སྐབས་ཀྱི་སྒྲའི་ཡན་ལག་ཞིག་ལ་ངོས་འཛིན་ཞིང༌། དབྱེ་ན། ཕོ་མོ་མ་ནིང་གི་རྟགས་གསུམ་པོ་སོ་བ་དང་ཐུན་མོངས་པ་སྟེ་མིང་གཞི་ཞེས་བྱ་སྟེ་བྲྀཀྵ་ལྟ་བུ་དབྱངས་ཀྱི་མཐའ་དང༌། བིདྷུར་ལྟ་བུ་གསལ་བྱེད་ཀྱི་མཐའ་ཅན་གཉིས་སུ་འདུས་སོ། གཉིས་པ་རྐྱེན་ནི། སྒྲའི་རང་བཞིན་གཉིས་མིང་ཚིག་བྱིངས་གསུམ་གང་རུང་སྒྲུབ་པར་བྱེད་པའི་སྒྲའི་ཡན་ལག་ལ་རྐྱེན་ཞེས་བྱ་སྟེ། ཀུན་བཤད་ལས། རྐྱེན་ལ་མཚན་ཉིད་ ༥༩༧༽རང་བཞིན་རྣམ་འགྱུར་དུ། སྒྲུབ་པར་བྱེད་པ་སྒྲམ་ཡི་ཡན་ལག་ཡིན། ཞེས་སོ། ཀྲྀཏ་རྐྱེན་དང་ཨུཎ་སོགས་བྱིངས་རྟགས་སུ་སྒྲུབ་པའི་རྐྱེན། ཏི་སོགས་བྱིངས་ཚིག་ཏུ་སྒྲུབ་པའི་རྐྱེན། ཡིན་དག་ཨ་ཡི་མ་གཏོགས་པའི་པན་སོགས་བྱིངས་བྱིངས་སུ་སྒྲུབ་པའི་རྐྱེན། བུད་མེད་ལས་ཨ་ལས་ཨའོ། ཞེས་སོགས་རྟགས་རྒས་སུ་སྒྲུབ་པའི་རྐྱེན་ཏེ། མིང་ལས་རང་དང་འབྲེལ་བ་ཡི། མིང་གཞན་སྒྲུབ་པ་དེ་ཕན་ཏེ། ཞེས་མིང་མིང་དུ་སྒྲུབ་པར་བྱེད་པ་དེ་ཕན་ཡིན་དང༌། ཨཱ་ཡི་སོགས་རྟགས་བྱིངས་སུ་སྒྲུབ་པའི་རྐྱེན། སི་སོགས་རྒས་ཚིག་ཏུ་སྒྲུབ་པའི་རྐྱེན་དང་བདུན་ཡོད་ལ། དེ་ལས་ཀྱང་སི་སོགས་དང་ཏི་སོགས་ནི་རྐྱེན་དང་རྣམ་དབྱེའི་གཞི་མཐུན་ཏེ། སྔ་མས་མིང་ཚིག་ཏུ་སྒྲུབ་པའི་སྒོ་ནས་དོན་རྣམས་པར་འབྱེད་པའི་ཕྱིར་དང༌། ཕྱི་མས་བྱིངས་ཚིག་ཏུ་སྒྲུབ་པའི་སྒོ་ནས་ ༥༩༨༽དུས་དག་དོན་རྣམས་པར་འབྱེད་པའི་ཕྱིར་རོ། གསུམ་པ་རྣམས་འགྱུར་ནི། དཔང་པོས། རང་བཞིན་རྐྱེན་དང་འབྲེལ་བའམ། ཡི་གེ་ཙམ་དང་འབྲེལ་བ་ཡི། བསྒྱུར་དང་དབྱེ་བ་རྣམས་འགྱུར་ཏེ། ཞེས་པས། མིང་ལེ། ཀུན་བཤད། ཀྲྀཏ་རྣམས་སུ་བཤད་པའི་བསྒྱུར་བ་དང་དབྱེ་བ་རྣམས་ནི། རང་བཞིན་རྐྱེན་དང་འབྲེལ་བའི་རྣམ་འགྱུར་ཡིན་ལ། མཚམས་སྦྱོར་ལས་བཤད་པའི་བསྒྱུར་དབྱེ་རྣམས་ནི་ཡི་གེ་ཙམ་དང་འབྲེལ་བའི་རྣམ་འགྱུར་རོ།

དེ་དག་སྟོན་པའི་གཞུང་ལུགས་ཀྱང༌། ཨིནྡྲ་བྱཱ་ཀ་ར་ཎ། བི་ཤ་ལི་བྱཱ་ཀ་ར་ཎ། ཤོ་ཀོ་ད་ཡ། བྱཱ་ཀ་ར་ཎ་པཱ་ཎི་བྱཱ་ཀ་ཎ། སུ་མནྟ་བྷ་དྲ་བྱཱ་ཀ་ར་ཎ། པ་རཉྫ་ལི་བྱཱ་ཀ་ར་ཎ། མ་ནུ་ཛེནྡྲ་བྱཱ་ཀ་ར་ཎ། ཞེས་པ་ཎི་པའི་འགྲེལ་བར་གྲངས་ལ། རྒྱ་བོད་ཀྱི་མཁས་པ་སྤྱི་ལ་གྲགས་པར། པ་ཎི་བྱཱ་ཀ་ར་ཎ། འཇམ་དཔལ་གྱི་བྱཱ་ཀ་ར་ཎ། ཀ་ལཱ་བ་དང༌། ཙནྡྲ་པ། དབྱངས་ ༥༩༩༽ཅན་བྱཱ་ཀ་ར་ཎ་རྣམས་ལ་ཨིནྡྲ། བྱཱ་ཀ་ར་ཎ་མ་གཏོགས་བོད་དུ་འགྱུར་ཞིང༌། ཁྱད་པར་ཀ་ཙནྡན་གཉིས་ནི་གངས་ཅན་གྱི་རྨོངས་མུན་སེལ་བ་ལ་ཉི་ཟླ་ཟུང་འབྲེལ་ལྟ་བུ་གྱུར་པ་ཡིན་ནི། དེ་ལྟར་སྒྲ་རིག་པ་ཇི་ལྟར་བྱུང་བའི་ཁུང་ལ་བཞི་ལས། སོ་འཕགས་པས་གསུངས་ཚུལ་ནི། སྟོན་པ་སངས་རྒྱས་ཀྱིས་སོ་སོར་ཡང་དག་རིག་པ་བཞིའི་ནང་ནས་གསུམ་པ་ངེས་ཚིག་འཆད་པའི་དུས་དང༌། རྔ་བོ་ཆེའི་མདོར། རང་བཞིན་རྐྱེན་རྣམ་འགྱུར་རྣམས་དང༌། དེ་དག་གི་ཉེར་མཁོའི་མིང་དང་ཆ་ལག་ཀྱང་མཆོན་ཏེ་གསུངས་ཤིང༌། བྱང་སེམས་འཕགས་པས་གསུངས་པ་ནི། དུས་འཀཽར་འབྲེལ་ཆེན་ལས། འཇམ་དཔལ་གྱིས་རང་གི་ལུང་སྟོན་པ་ལས་བྲིས་པ་ཞེས་འཇམ་དཔལ་བྱཱ་ཀ་ར་ཎ་བསྟན་པ་དང༌། པ་ཎི་པ་དང་དབྱངས་ཅན་མ་གནིས་ཀྱང་བྱང་འཕགས་ཀྱིས་གསུངས་པར་ ༦༠༠༽གྲངས་ན་ལེགས་ཏེ། སྔ་མ་ནི་འཕགས་པ་སྤྱན་རས་གཟིགས་ཀྱིས་བྲམ་ཟེ་པཱ་ཎི་པ་ལ་གསུང་པ་ཡིན་ལ། ཕྱི་མ་འཕགས་མ་དབྱངས་ཅན་མས་ཨ་ནུ་བྷཱུ་ཏི་ལ་དངོས་སུ་གསུངས་པའི་ཕྱིར་རོ། ་་་་་ཡུལ་དུ་དར་ཚུལ་ནི། སུམ་ཅུ་རྩ་གསུམ་དུ་སརྦ་ཛྙཱ་ཞེས་པའི་སྒྲ་མཁན་མཁས་པ་ཞིག་བྱུང་སྟེ། དེས་སྒྲའི་བསྟན་བཅོས་ཆེན་པོ་བྱས་པ་ལྷའི་ཡུལ་དུ་དར་ཞེས་གྲགས། དེ་ལ་བརྒྱ་བྱིན་གྱིས་བསླབ་དེས་སྒྲ་མཁན་ཕུར་བུ་ལ་བཤད་ནས། ཕུར་བུ་ལྷ་རྣམས་ཀྱི་སློབ་དཔོན་དུ་བསྐོས་ཏེ། དེའི་ཚེ་ཕུར་བུ་ང་རྒྱལ་ཆེ་བས་ལྷ་རྣམས་ཀྱིས་བརྟེན་དཀའ་བ་ན། བརྒྱ་བྱིན་གྱིས་ཆུ་བུམ་ལས་ཀུ་ཤའི་རྩེས་ཐིགས་པ་བླངས་ཏེ། སྒྲ་ཡི་བསྟན་བཅོས་རྒྱ་མཚོ་ཙམ་ཁོ་བོས་ཤེས་པ་བུམ་པ་གང་ཙམ།

ཁྱོད་ཀྱིས་ཤེས་པ་ཆུ་ཐིགས་ཙམ། ཞེས་སྨྲས་པས་ཕུར་བུ་ཡིད་ཆད་དེ་སྒྲ་མི་སྟོན་དམ་བཅས་ན། དབང་ ༦༠༡༽པོས། རང་གི་ཇི་ཙམ་ཤེས་པ་སྟོན་ཅིག ཅེས་བསྒོས་པས་རང་སྦྱོང་བའི་ཆེད་དུ་དུས་གཉན་བཞི་བསྲུངས་ནས་ལྷ་གཞན་ལ་བསྟན་པས་སྒྲ་མཁན་ནམ་ལྷའི་བླ་མ་ཞེས་གྲགས་སོ། གསུམ་པ་རྒྱ་གར་དུ་དར་ཚུལ་ནི། པཱ་ཎི་བྱཱ་ཀ་ར་ཎ་འཇིག་རྟེན་དུ་མ་ཕེབས་གོང་དུ་སྒྲ་སྦྱོར་དུམ་ཀ་བསགས་ནས་སྦྱོང་བ་ལས་གཅིག་ཏུ་བསྡེབས་པའི་བསྟན་བཅོས་མེད་པར་གྲགས། དེ་ནས་བྲམ་ཟེ་པཱ་ཎིས་ས་སྟེངས་ཀྱིས་སྒྲ་མཁན་ཐམས་ཅད་ལ་ཏིག་པ་བསླབ། ཁྱད་པར་འཕགས་པ་སྤྱན་རས་གཟིགས་སྒྲུབ་པས་འགྲུབ་སྟེ། འཕགས་པས་ཡི་གེ་བསྡུ་བ་གསུངས་པ་ཙམ་གྱིས་འཇིག་རྟེན་གསུམ་ན་ཡོད་པའི་སྒྲའི་གནས་ཐམས་ཅད་ཁོང་དུ་ཆུད་དེ། པཱ་ཎི་བྱཱ་ཀ་ར་ཎ་ཞེས་ཤོ་ལོ་ཀ་ཉིས་སྟོང་ལྔ་བརྒྱ་ཡོད་པར་གྲགས། དེའི་འོག་ཏུ་གཞོན་ནུ་ཀཱཏྟི་ཀས་བྲམ་ཟེ་པསྟ་ཝརྨ་ལ་བསྟན་པ་ཀཱ་ལི་པ་དང༌། ༦༠༢༽སློབ་དཔོན་ཙནྡྲ་གོ་མིས་པཱ་ཎི་པའི་དོན་འགྲེལ་དུ་ཙནྡྲ་བྱཱ་ཀ་ར་ཎ་མཛད། དེ་རྗེས་མཁས་པ་སྒོ་དྲུག་དང་དུས་མཚུངས་པར་སྒྲ་དབྱངས་ལྷ་མོས་ཨ་ནུ་བྷཱུ་ཏི་ལས་དབྱངས་ཅན་བྱཱ་ཀ་ར་ཎ་གསུང་པ་ཡིན་ནོ། བཞི་པ་བོད་དུ་འགྱུར་ཚུལ་ནི། ཤོད་དཔང་གཉིས་ཀྱིས་ཀ་ཙན་དང༌། ཆོས་སྐྱོང་བཟང་པོས་འཇམ་དཔལ་གྱི་བྱཱ་ཀ་ར་ཎ། ཇོ་ནང་ལོ་ཙཱ་ཕྱིས་མས་དབྱངས་ཅན་མ་འདར་ལོས་དེ་ལ་འགྱུར་བཅོས་དང་པཱ་ཎི་པ་ལ་གཞི་འགྱུར་མཛད་པ་ཡིན་ནོ། རིག་གནས་བཞི་པ་ཚད་མ་རིག་པ་ནི། ཀུན་ལས་བཏུས་ལས། མངོན་སུམ་དང་ནི་རྗེས་སུ་དཔག ལྟར་སྣང་བཅས་པ་བདག་རིག་བྱེད། སྒྲུབ་པ་དག་ནི་བསྲུན་འབྱིན་ངག ལྟར་སྣང་བཅས་པ་གཞན་རྟོགས་བྱེད། ཅེས་གསུངས་པ་ལྟར་རྟོག་གེའི་ཚིག་དོན་བརྒྱད་དེ། མངོན་སུམ། རྗེས་དཔག སྒྲུབ་ངག ཐལ་འགྱུར་བཞི་པོ་རེ་རེ་ལ་ཡང༌། ཡང་དག་དང་ལྟར་སྣང་གཉིས་ ༦༠༣༽གཉིས་སུ་ཕྱེ་བའི་ཕྱིར་རོ། དེའང་བསྡུ་ན། རང་གིས་གཞལ་བྱ་རྟོགས་པའི་ཐབས་དང༌།

རྟོགས་ནས་གཞན་རྗེས་སུ་འཛིན་པའི་ཐབས་ཏེ་གཉིས་སུ་འདུ་ཤིང༌། དེ་ཡང་ཚད་མ་བསླུ་མེད་ཅན་ཤེས་པ། ཞེས་པས་ཚད་མའི་དོན་ནི་མི་བསླུ་བ་སྟེ། རང་གི་གཞལ་བྱ་ལ་མ་འཁྲུལ་བའི་འཇལ་བྱེད་ཞིག་ལ་འཇོག་པ་ཡིན་པའི་ཕྱིར། དཔེར་ན་བྲེ་ཚད་དང་སྲང་ཚད་བཞིན་ནོ། གཞལ་བྱ་ལ་གསུམ་སྟེ། མངོན་འགྱུར། ལྐོག་གྱུར། ཤིན་ཏུ་ལྐོག་གྱུར་རོ། དེ་དག་འཇལ་བྱེད་ནི། གཞལ་བྱ་མངོན་གྱུར་འཇལ་བྱེད་ལ་མངོན་སུམ་བཞི་སྟེ། དབང་པོ། ཡིད། རང་རིག རྣལ་འབྱོར་མངོན་གསུམ་དང་བཞིའོ། ལྐོག་གྱུར་མཇལ་བྱེད་དང་སྒྲུབ་བྱེད་ནི། དངོས་སྟོབས་རྗེས་དཔག་གི་རྟེན་གཏན་ཚིག་གསུམ་སྟེ། ཆོས་བཅུ་པའི་མདོར། དུ་བ་ལས་ནི་མེར་ཤེས་དང༌། ཆུ་སྐྱར་ལས་ནི་ཆུར་ཤེས་ལྟར། ཐུབ་སེམས་དཔའ་ ༦༠༤༽བློ་ལྡན་གྱིས། རིགས་ནི་ཚད་མ་དག་ལས་ཤེས། ཞེས་གསུངས་པ་ལྟར་འབྲས་བུའི་གཏན་ཚིག་དང༌། རྣམ་འགྲེལ་དུ། ཅུང་ཟད་སྐྱེ་བའི་མཚན་ཉིད་ཅན། གང་དེ་ཐམས་ཅད་དགག་ཆོས་ཅན། ཞེས་པ་ལྟ་བུ་རང་བཞིན་གྱི་གཏན་ཚིག་དང༌། ཚད་མ་རྣམས་ནི་མི་འཇུག་པ། མེད་ལ་མི་འཇུག་འབྲས་བུ་ཅན། གཏན་ཚིག་བྱེ་བྲག་ལ་ལྟོས་ནས། འགའ་ཞིག་མི་ཤེས་འབྲས་བུ་ཅན། ཞེས་པ་ལྟ་བུ་མ་དམིགས་པའི་གཏན་ཚིག་རྣམས་སོ། གཞལ་བྱ་ཤིན་ཏུ་ལྐོག་གྱུར་གྱི་གཏན་ཚིག་ནི། མངོན་སུམ་དང་དངོས་སྟོབ་ཀྱི་གཏན་ཚིགས་གཉིས་ཀས་མི་འགྲུབ་པའི་ཕྱིར་དཔྱད་གསུམ་དག་པའི་ལུང་ཉིད་ལ་རྟེན་ནས་རྟོགས་དགོས་པ་ཡིན་ནོ། དེ་ལྟར་ཚད་མ་རིག་པ་ཇི་ལྟར་བྱུང་བའི་ལོ་རྒྱུས་མ་གསུམ་ལས་དང་པ་སངས་རྒྱས་ཀྱིས་གསུང་ཚུལ་ནི། དགེ་སློང་དག་མིག་གི་རྣམ་པར་ཤེས་པས་སྔོན་པོ་ཤེས་ཀཧཡི་སྔོན་པོའི་སྙམ་དུ་ནི་མ་ཡིན་ནོ། ཞེས་པའི་ ༦༠༥༽སྔོན་པོ་ཤེས་ཀྱི་ཞེས་པས་ཡན་ལག་གིས་མང་འཁྲུལ་བའི་རིག་པ་དེ་བསྟན། སྔོན་པོའམ་སྙམ་དུ་ན་མ་ཡིན་ནོ་ཞེས་པས་རྟོག་བྲལ་མ་འཁྲུལ་བའི་རིག་པ་དེ་བསྟན་པས་མངོན་སུམ་གྱི་མཚན་ཉིད་གསལ་བར་གསུངས། ཡང༌། དགེ་སློང་དག་གཟུགས་ཤེས་པ་ནི་རྣམ་པ་གཉིས་ཏེ།

མིག་དང་ཡིད་ལ་བརྟེན་པའོ། ཞེས་པའི་མིག་དང་ཞེས་པས་དབང་མངོན་དང༌། ཡིད་ལ་བརྟེན་པའོ་ཞེས་པ་ཡིད་མངོན། སེམས་ལས་སེམས་མ་མཆིས་ཏེ་སེམས་ཀྱི་རང་བཞིན་འོད་གསལ་བའོ། ཞེས་པས་རང་རིག་མངོན་སུམ། ཆོས་རྣམས་ལ་ཆོས་ཀྱི་མིག་རྡུལ་མེད་ཅིག་དྲི་མ་དང་བྲལ་བ་རྣམ་པར་དག་པ། ཅེས་པས་རྣལ་འབྱོར་མངོན་སུམ་སྟེ། དེ་ལྟར་མངོན་སུམ་བཞི་ཀ་དང་རྗེས་དཔག་གི་བརྟེན་གཏན་ཚིག་གསུམ་ཀ་མདོ་ལས་གསུངས་ཚུལ་སྔར་བཤད་པ་ལྟར་རོ། གཉིས་་་་་་་་་་་་་་་་་་་་་་་་་ ༦༠༦༽སྟོན་པ་ནས་བརྒྱུད་དེ་དགྲ་བཅོམ་པ་ཆོས་སྐྱོབས། དེས་པཎ་ཆེན་མེ་ཝཾ་ག དེས་མཁས་མཆོག་དབྱིག་གཉེན་ལ་གསུངས་ཤིང༌། དེས་གཞོན་ནུའི་དུས་སུ་རྩོ་གྲུབ་ཏུ་གྲགས་པའི་བསྟན་བཅོས་ཀྱང་མཛད། དབྱིག་གཉེན་ལ་རང་མཁས་ཀྱི་སློབ་མ་བཞི་བྱུང་བའི་ཚད་མ་རང་ལ་མཁས་པ་ནི་ཕྱོགས་ཀྱི་གླང་པོ་སྟེ། དེ་ལ་འཇམ་དཔལ་གྱིས་དངོས་སུ་དབུགས་ཕྱུངས་ནས་བརྩམས་པ་ཚད་མ་མདོ་དང༌། དེའི་དགོངས་འགྲེལ་དུ་ཕྱོགས་གླང་གི་སློབ་མ་དབང་ཕྱུག་སྡེ་ལ། དཔལ་ལྡན་ཆོས་ཀྱི་གྲགས་པས་གསན་ནས་ཚད་མ་སྡེ་བདུན་མཛད་དེ། རྒྱས་པ་རྣམ་འགྲེལ། འབྲིང་རྣམ་ངེས། བསྡུས་པ་རིག་ཐིག་སྟེ་གཙོ་བོ་ལུས་ལྟ་བུའི་བསྟན་བཅོས་གསུམ་དང༌། དེ་ལས་འཕྲོས་པ་བཞི་ནི། རང་དོན་རྗེས་དཔག་ལས་འཕྲོས་པ་གཏན་ཚིག་ཐིགས་པ་དང་འགྲེལ་པ་བརྟག་པ། གཞན་དོན་རྗེས་དཔག་ལས་འཕྲོས་པ་ ༦༠༧༽རྒྱུད་གཞན་གྲུབ་པ་དང༌། རྩོད་རིག་སྟེ་ཡན་ལག་གི་བསྟན་བཅོས་བཞིའོ། གསུམ་པ་བོད་དུ་འགྱུར་ཚུལ་འགྲེལ་རྣམ་ངེས་འགྲེལ་ཆེན་དང་བཅས་པ་བསྒྱུར་ཅིང༌། ཁྱད་པར་རྔོག་ལོ་ཆེན་པོས་གསར་འགྱུར་བཅོས་དུ་མ་མཛད་ནས་འཆད་ཉན་གྱིས་གཏན་ལ་ཕབ། བླ་མ་འགྲེལ་ནི་རྣམ་ངེས་ལ་རྩོས་ནས་་་་རྒྱན་མ་ནུབ་ཙས་་་་་ནས་པ་ལས། ཕྱིས་ཚོས་རྗེ་པཎྜི་ཏས་རྩལ་དུ་བཏོན་ནས་བསྒྱུར་བཤད་ཀྱིས་གཏན་འཕབ། འཕགས་པ་རིན་ཆེན་གསང་ཕུར་རྣམ་འགྲེལ་གྱི་ཚད་རྒྱགས་སྦྱར་བ་སོགས་ཀྱིས་ཤིན་ཏུ་དར་རྒྱས་སུ་གྱུར་པ་ཡིན་ནོ།

རིག་གནས་་་་་ ནང་རིག་ཐིག་པ་གསུམ་དུ་གྲགས་ཤིང་གྲུབ། ཅེས་པ་ལྟར། བརྗོད་བྱའི་དབང་དུ་བྱས་ན་ཐག་པ་གསུམ་མམ་དགུ་སྟེ། དེ་ལ་ཐེག་པ་གསུམ་ནི། ཉན་ཐོས། རང་རྒྱལ། བྱང་སེམས་ཀྱི་ཐེག་པ་དང་གསུམ་ ༦༠༨༽མོ། ཡང་ན་དགོངས་འདུས་ལས། དོན་དམ་ངེས་པའི་ཐེག་པ་ནི། གསུམ་དུ་ངེས་པར་བསྟན་པ་སྟེ། ཀུན་འབྱུང་འདྲེན་དང་དཀའ་ཐུབ་རིག དབང་བསྒྱུར་ཐབས་ཀྱི་ཐིག་པའོ། ཞེས་གསུངས། ཐེག་པ་དགུ་ནི། གསུམ་པོ་དེ་རེ་རེ་ལའང་གསུམ་གསུམ་དུ་དབྱེ་བ་སྟེ། ཉན་རང་བྱང་སེམས་གསུམ་ལ་མཚན་ཉིད་སྡེ་གསུམ་མོ་ཀུན་འབྱུང་འདྲེན་པའི་ཐེག་པ་དང༌། ཀྲྀ་ཡ། ཨུ་པ་་་་་ ཡོ་ག་གསུམ་ལ། དཀའ་ཐུབ་རིག་བྱེད་ཀྱི་ཐེག་པ་ཞེས་ཕྱི་རྒྱུད་སྡེ་གསུམ་དང༌། མ་ཧཱ་ཡོ་ག ཨ་ནུ་ཡོ་ག ཨ་ཏི་ཡོ་ག་གསུམ་ལ་དབང་བསྒྱུར་ཐབས་ཀྱི་ཐེག་པ་ཞེས་ནང་རྒྱུད་གསུམ་མོ། དེ་ཐམས་ཅད་ཀྱང་གཞི་ཆོས་ཉིད་རིས་མེད་ལ། སོ་སོའི་དབང་པོའི་རྟོགས་ཚུལ་གྱིས་ལྟ་བ་ལ་དམིགས་ནས་ཐོས་བསམ་སྒོམ་པའི་ཤེས་རབ་གསུམ་ལ་བརྩོན་པས། རང་རང་གི་འདོད་པའི་གྲུབ་འབྲས་རྣམ་གྲོལ་གྱི་རིམ་པ་མི་བསླུ་བར་ ༦༠༩༽ཐོབ་པ་ཞིག་ཡིན་ནོ། བརྗོད་བེུད་ཀྱི་དབང་དུ་བྱས་ན་ཐེག་དམན་དང་ཐེག་ཆེན་གྱི་དབྱེ་བས་གཉིས་སོ། བསླབ་པ་གསུམ་ལ་ལྟོས་ནས་གསུམ་སྟེ། ལྷག་པ་ཚུལ་ཁྲིམ་གྱི་བསླབ་པ་གཙོ་བོ་སྟོན་པ་འདུལ་བའི་སྡེ་སྣོད། ལྷག་པ་ཤེས་རབ་ཀྱི་བསླབ་པ་གཙོ་བོར་སྟོན་པ་མངོན་པའི་སྡེ་སྣོད་དང་གསུམ་སྟེ། མདོ་སྡེ་རྒྱན་ལས། སྡེ་སྣོད་དག་ནི་གསུམ་མམ་གཉིས་ཀྱང་རུང༌། ཞེས་གསུངས་པའི་ཕྱིར་རོ། འོ་ན་གསང་སྔགས་ཀྱི་རྒྱུད་དེ་རྣམས་སྡེ་སྣོད་གསུམ་གང་དུ་བསྡུ་ཞེ་ན། པཎྜི་ཏ་ཆེན་པོ་བི་མ་ལ་སོགས་མངོན་པའི་སྡེ་སྣོད་དུ་བཞེད་པ་དང༌། ཤཱནྟི་པ་སོགས་ཟབ་མོའི་དོན་མདོར་བསྡུས་ཏེ་སྟོན་པས་མདོ་སྡེའོ་ཞེས་མདོ་སྡེར་བསྡུ་བ་སོགས་ལའང་འགལ་བ་མ་མཆིས་འདྲ་ཡང་མཁས་པ་སྤྱིའི་བཞེད་པ་ ༦༡༠༽ལྟར་ན་སྡེ་སྣོད་བཞིའམ་རིག་པ་འཛིན་པའི་སྡེ་སྣོད་ཅེས་རྐང་ཐུབ་གཅིག་ཏུ་འདྲེན་པར་མཛད་དེ།

ཀུན་བྱེད་རྒྱལ་པོའི་རྒྱུད་་་་་་ ཐམས་ཅད་འདུལ་བའི་སྙིང་པོར་གསུངས་པ་ནི། སྡེ་སྣོད་བཞི་པ་ཉི་ཁྲི་ཆིག་སྟོང་གསུངས། ཞེས་པ་དང་དགོངས་པ་མཐུན་ནོ། དེ་ལ་་་་་་་་་ གྱི་སྒྲ་དོན་ནི། མདོ་སྡེའི་སྡེ་སྣོད་ལ་སྐུ་་་་ཞེས་མགོར་སྨོས་པར་འགྱུར་ཏེ། རྒྱལ་པོའི་ཁབ་ན་ཞེས་པ་ལྟ་བུ་གནས་སྨོས་པ་དང༌། སའི་མཚན་ཉིད་སྲ་བའོ། ཞེས་པ་ལྟ་བུ་མཚན་ཉིད་སྨོས་པ་དང༌། ཆོས་ཀྱི་ཚིག་དང་དོན་སྨོས་པས་མདོ་སྡེ་སྟེ། ཇི་སྐད་དུ། གནས་རྣམས་དང་ནི་མཚན་ཉིད་དང༌། ཆོས་དོན་སྨོས་ཕྱིར་མདོ་ཡིན་ནོ། ཞེས་གསུངས། མངོན་པའི་སྡེ་སྣོད་ནི། ཨ་བྷི་ཎི་ན་ཞེས་པས་ཡང་ཡང་སྟེ་ཕུང་ཁམས་སྐྱེས་མཆིད་ལ་སོགས་པའི་ཤེས་བྱ་ཇི་སྙེད་པའི་ཆོས་རྣམས། ཕྲ་ཞིག་ནས་སྟོན་པས་གཞན་ཟིལ་གྱིས་གནོན་པ་སྟེ། མངོན་དུའི་ ༦༡༡༽ཕྱིར་དང་ཡང་ཡང་ཕྱིར། ཟིལ་གནོན་རྟོགས་ཕྱིར་མངོན་པའི་ཆོས། ཞེས་གསུངས། འདུལ་བའི་སྡེ་སྣོད་ལ་བི་ན་ཡ། ཞེས་པས། ལྟུང་བ་སྟོན་ཅིང་ངེས་པར་བྱེད་པས་ན་འདུལ་བ་སྟེ། ལྟུང་དང་འབྱུང་དང་ལྡང་བ་དང༌། ངེས་པར་འབྱུང་དང་གང་ཟག་དང༌། བཅས་པ་དག་ནི་རབ་དབྱེ་བ། རྣམ་པར་ངེས་ཕྱིར་འདུལ་བ་ཉིད། ཅེས་གསུངས་པས་སོ། དེ་ལྟར་ནང་རིག་པ་ཇི་ལྟར་བྱུང་བའི་ཁུངས་ལ་སོགས་པ་ནི་གོང་དུ་སྨོས་པ་ལ་འདུས་པས་མ་སྤྲོས་སོ། རིག་གནས་ཆུང་བ་ལྔ་ནི། དེ་ཡང་དཔལ་སྒང་ལོ་ཙཱ་བས། སྐར་རྩིས་སྙན་ངག་སྡེབ་སྦྱོར་དང༌། མངོན་བརྗོད་ཟློས་གར་འདི་དག་ལ། རིག་གནས་ལྔ་ཞེས་འཕགས་ཡུལ་ན། གྲགས་པའི་བ་དན་རླུང་ལྟར་སྒྲོགས། ཞེས་གསུངས་པར་ལྟར། སྙན་ངག་ཤེས་ན་ཚིག་རྒྱན་གལ་མི་རྨོངས། སྡེབ་སྦྱོར་ཤེས་ན་ཚིགས་བཅད་ལ་མི་རྨོངས། ༦༡༢༽་་་བརྗོད་ཤེས་ན་མིང་ལ་མི་རྨོངས། ཟློས་གར་ཤེས་ན་སྐད་རིགས་ལ་མི་རྨོངས། རྩིས་རིག་ཤེས་ན་གྲངས་ཀྱི་གནས་ལ་མི་རྨོངས་པ་སྟེ་རིག་གནས་ལྔ་ལས། སྙན་ངག་ནི། སྔོན་གྱི་སྙན་ངག་མཐའ་དག་ལས་རྨད་དུ་བྱུང་བ་སློབ་དཔོན་དབྱུག་པ་ཅན་གྱི་རིང་ལུགས་ལ་འཇུག་དགོས་ཤིང༌།

དེ་ལ་ལུས། རྒྱན། སྐྱོན་སེལ་གསུམ་དུ་བཤད་ཅིང༌། ལུས་ནི། དེ་ཉིད་ལས། དེ་ཡང་ཚིག་བཅད་ལྷུག་པ་དང༌། སྤེལ་མ་རྣམ་གསུམ་ཉིད་དུ་གནས། ཞེས་སོ། དེ་ཡང་ལུངས་ལས་བྱུང་བ་དང༌། བསྟན་བཅོས་ལས་བྱུང་བ་གཉིས་ཤེས་དགོས་ཏེ། ལུང་ནི་མངོན་པ་ཀུན་ལས་བཏུས་ལས། ཚིགས་སུ་བཅད་པ་ནི་རྐང་པ་གཅིག་པ་དང༌། གཉིས་པ་དང༌། གསུམ་པ། བཞི་པ། ལྔ་པ། དྲུག་པའི་བར་དུ་ཡང་ཡོད་དོ། དེ་ཡང་གཅིག་པ་ནི། བྲམ་ཟེས་ཆུ་ལ་ཇི་ཙམ་ཞིག ཅེས་ཚིགས་བཅད་གཅིག་གིས་ ༦༡༣༽དྲིས་པ་ལས། མི་ཡི་བདག་པོ་སུས་ནུབ་ཙམ། ཞེས་གཅིག་གིས་ལན་བཏབ་པ་ལྟ་བུ་སོགས་དང༌། བསྟན་བཅོས་ལས་འབྱུང་བ་ནི། རྐང་པ་བཞིར་ངེས་པ་སྟེ། ཇི་སྐད་དུ། ཚིགས་བཅད་རྐང་བཞི་དེ་ཡང་ནི། བྲྀཏྟ་ཛཱ་ཏི་རྣམ་གཉིས་དབྱེ། ཞེས་འབྱུང་བ་ལྟར་རོ། རྒྱན་ནི། ཐུན་མོང་མ་ཡིན་པའི་རྒྱན་གྱི་དབྱེ་བ་དང༌། ཐུན་མོངས་ཀྱི་རྒྱན་དོན་རྒྱ་སོ་ལྔ་དང༌། སྒྲན་རྒྱན་བྱ་སླ་བྱ་དཀའ་ལ་སོགས་པ་དང༌། གབ་ཚིག་གི་རྒྱན་དང༌། དེ་དག་གི་རྣམ་འགྱུར་རྣམས་སོ། རྐྱོན་སེལ་ནི། དོན་ཉམས་དོན་འགལ་དོན་གཅིག་པ། ཐེ་ཚོམ་ཅན་དང་རིམ་པ་རྣམས། སྒྲ་དམན་བཅོད་མཚམས་ཉམས་པ་དང༌། སྡེབ་སྦྱོར་ཉམས་དང་མཚམས་སྦྱོར་བྲལ། ཡུལ་དུས་སྒྱུ་རྩལ་འཇིག་རྟེན་དང༌། ལུང་རིག་དག་དང་འགལ་བ་སྟེ། སྐྱོན་བཅུ་དེ་དག་སྙན་ངག་ལ། སྙན་ ༦༡༤༽ངག་མཁན་གྱིས་རྣམ་པར་སྤངས། ཞེས་སྐྱོན་སེལ་རྣམས་ཤེས་པས་མི་རྨིངས་པར་བྱ་བའོ། སྡེབ་སྦྱོར་ནི། སྔོན་གྱི་ཕྱི་རོལ་པའི་དྲང་སྲོང་སེར་སྐྱའམ་དམར་སེར་ཅན་དུ་གྲགས་པས་བྱས་པའི་རྩ་བའི་མདོ་དང༌། དེའི་དཔེར་བརྗོད་རྒྱལ་བའི་ལྷས་མཛད་པ་སོགས་ལ་ཡོན་ཏན་བརྒྱད་ཀྱིས་དབེན་པས། སྙིང་དུས་ཀྱི་སློབ་དཔོན་རཏྣ་ཨ་ཀ་ར་ཤིནྟ་སྟེ་རིན་ཆེན་འབྱུང་གནས་ཞི་བས། མདོར་བསྡུས་ཚིགས་བཅད་གསལ་བ་དང༌། མདོ་ནིད་དཔེར་བརྗོད་གྱུར་པ་དང༌། མ་འདྲེས་རིམ་ཅན་འདོན་སླ་དང༌། བསྟོད་དང་ཚོགས་དང་ཡོན་ཏན་བརྒྱད། ཅེས་པའི་ཡོན་ཏན་གྱིས་ཁྱད་དུ་བྱས་པ་སྡེབ་སྦྱོར་རིན་ཆེན་འབྱུང་གནས་རང་འགྲེལ་དང་བཅས་པ་ལས་ཤེས་དགོས་ཏེ།

ཡི་གེ་ལྕེ་ཡང་དང༌། མཉམ་པ་དག༌། མི་མཉམ་པའི་བྲྀཏྟ་སྟེ་ཞུགས་པའམ་འཕེལ་བ། འཕགས་མ་དང༌། རོང་ལངས་ཅན་གྱི་ཕྱི་མོ་མཉམ་པ་དག་གསུམ་གྱིས་ཛཱ་ཏི་སྟེ། རིགས་སམ་བསྐྱེད་པའི་ཁྱད་པར་དང་རྟོགས་ ༦༡༥༽བྱེད་ཀྱི་སྡེབ་སྦྱོར་གྱི་གནས་ཇི་སྙེད་ཅིག་ཤེས་པ་ཚིགས་བཅད་བརྩོམས་པ་ལ་མི་རྨོངས་པར་བྱའོ། ་་་་་་ ཆོས་རེ་རེ་ལ་མིང་གི་རྣམ་གྲངས་དུ་མ་བརྗོད་པ་སྟེ། སློབ་དཔོན་འཆི་མེད་སེང་གེས་ཨ་མ་ར་ཀི་ཎའམ་འཆི་མེད་མཛོད་མཛད། དེའི་འགྲེལ་པ་སུ་བྷུ་རི་ཙནྡྲས་མཛད་པའི་འདོད་འཇོ་སོགས་ཤེས་དགོས་ཏེ། དཔེར་ན། ཉི་མ་ལྟ་བུའི་དོན་ཉིད་ལ། མིང་གི་རྣམ་གྲངས། ནམ་མཁའི་ནོར་བུ་དང༌། རྟ་བདུན་རྒྱལ་པོ་དང༌། རྟ་ལྗང་ཅན་དང༌། པདྨའི་གཉེན་དང་༌། འོད་སྟོང་ལྡན་པ་དང༌། ཚ་ཟེར་ཅན་དང༌། ཉིན་མོར་བྱེད་དང༌། ཀུ་མུད་དགྲ་དང༌། བཅུ་གཉིས་བདག་པོ་ལ་སོགས་པ་མིང་གི་རྣམ་གྲངས་དུ་མ་ཡོད་པ་དང༌། ཡང་མིང་གཅིག་ཉིད་དོན་མང་པོ་ལ་འཇིག་པ་དཔེར་ན་གོ་སྒྲ་ཞེས་པའི་སྒྲ་ལྟ་བུའི་མིང་གཅིག་ཉིད་ངག་ལ་སོགས་པའི་དོན་དགུ་ལ་འཇུག་སྟེ། དཔལ་མགོན་ཀླུ་སྒྲུབ་ ༦༡༦༽ཀྱིས། ངག་ཕྱོགས་པ་དང་འོད་ཟེར་དང༌། ཕྱུགས་དང་མིག་དང་རྡོ་རྗེ་དང༌། མཐོ་རིས་ཆུ་སྟེ་དོན་དགུ་ལ། མཁས་པས་གོ་སྒྲ་ངེས་པར་བཟུང༌། ཞེས་གསུངས་པས། དེ་སོགས་མིང་གི་མངོན་བརྗོད་ལ་མཁས་པར་བྱས་པ་མི་རྨོངས་པའོ། ཟློས་གར་ནི། སྔོན་བྱུང་གི་གཏམ་བཞིན་གྱི་གཟུགས་བྱས་ཏེ་སྐད་རིགས་སོ་སོའི་གཏམ་དང་གླུ་ཟློས་ཤིང་གར་བྱེད་པ་ལ། སྐྱེས་བུའི་ལག་པ་དང༌། མགོ་བོའི་བསྒྱུར་ཐབས་གཙོ་བོར་གྱུར་པ་ཡབ་ལག་ལྔ་དང་ལྡན་པའོ། ཡན་ལག་ལྔ་ནི། ཟློས་གར། མདོ་འཛིན་པ། རོལ་མོ་བ། ཆས་སུ་ཞུགས་པ། བཞད་གད་པ་དང་ལྔའོ། དེ་ཡང་ལེགས་པར་སྦྱར་བ་སམ་སྐྲྀ་ཏའི་སྐད་གླུར་བླང་བ་དང༌། ཨ་ཝ་སྦྲྀ་ཤ་སྟེ་ཟུར་ཆག་གི་སྐད་དང༌། པི་ཤ་ཙི་ཞེས་ཤ་ཟའི་སྐད་དང༌། རང་བཞིན་གྱི་སྐད་དེ། དེ་དག་ཀྱང་རོལ་མོ་དང་སྡེབས་ནས་བསྒྱུར་བར་བྱེད་པ་སྟེ།

ཀླུ་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་སྡིང་དང༌། ༦༡༧༽གནོད་སྦྱིན་དང༌། མི་དང༌། མི་མ་ཡིན་པ་རྣམས་ཀྱིས་གར་དང་པོའི་སྐད་ཀྱི་གླུའི་ཁྱད་པར་བློ་གསལ་བ་སོགས་རྣམ་པ་བདུན་དུ་ལེན་པས་ན་སྐད་རིགས་ལ་མི་རྨོང་པ་ཞེས་བྱའོ། དེ་དག་སྟོན་པའི་གཞུང་ནི། ཟློས་གར་གྱི་བསྟན་བཅོས་བྷ་ར་ཏ་དང༌། ཀླུ་ཀུན་ཏུ་དགའ་བའི་ཟློས་གར་ཞེས་རྒྱལ་པོའི་སྤྲིན་གྱི་གཞོན་པས་ཀླུའི་སྟོག་སྐྱབས་པའི་སྐྱེས་རབས་དགའ་བའི་ལྷས་མཛད་པ་དང༌། འཇིག་རྟེན་ཀུན་ཏུ་དགའ་བའི་ཟློས་གར་གཙུག་གི་ནོར་བུའི་བར་བཏང་ནས་བྲམ་ཟེའི་དབུལ་བ་བསམ་ཕྱིར་རང་ཚོང་དུ་བཅུག་སྟེ་དགྲ་ལ་སྟེར་དུ་བཅུག་པས་ཐམས་ཅད་བཏུལ་བའི་སྐྱེས་རབས་ཙནྲ་གོ་མིས་མཛད་པ་སོགས་ཟློས་གར་གྱི་བསྟན་བཅོས་རྣམས་སོ། ༈ ་་་་་་་ ་་་་་་ལ་མི་རྨོངས་པའམ་གྲངས་ཀྱི་གནས་གཞན་ལ་མི་རྨོངས་པ་ནི། བརྩི་བྱ་དུས་དང་གཟུགས་ཅན། རྩི་བྱེད་གྲངས་ ༦༡༨༽གནས་དངོས་སྟེ་གཉིས་སུ་་་་་་ དང་པོ་ལའང་དུས་ཀྱི་ཐོག་མ་ངོས་བཟུང་བ་དང༌། དུས་ཀྱི་ཚེད་ཇི་ལྟར་བརྩི་བ་དང༌། གཟུགས་ཅན་གྱི་ཚད་ཇི་ལྟར་གཞལ་བ་དང་གསུམ་ལས། དང་པོ་དུས་ཀྱི་ཐོག་མ་ནི། ལུང་དང༌། སྔོན་བྱུང་དང༌། ཆོས་མངོན་པ་ལས། དང་པོ་ནི། ཤེད་བུ་དང༌། ཤེད་ལས་སྐྱེས་གཉིས་ཀྱིས་དུས་དུ་ཁམས་ཀྱིས་ཟས་ལྕི་བ་ཟོས་པས་ལུས་ཀྱི་རང་འོད་ཉམས་ཏེ་མུན་པར་གྱུར་པ་ན། སེམས་ཅན་སྤྱི་མཐུན་གྱི་ལས་ཀྱི་ཉི་ཟླ་བྱུང་བ་ཙམ་ཞིག་གསུངས་ཤིང༌། འཇམ་དཔལ་རྩ་བའི་རྒྱུད་ལས། རང་ཉིད་འོད་ལྡན་སེམས་ཅན་ནི། དེ་ཡི་དུས་སུ་རྫོགས་ལྡན་ཡིན། ཐམས་ཅད་ནམ་མཁའ་ལ་འགྲོ་ཞིང༌། རྒ་དང་འཆི་བ་རྣམ་པར་སྤངས། དེ་ཡི་དུས་སུ་རྒྱུ་སྐར་མེད། ཉི་མ་ཟླ་བ་སྐར་མ་མེད། ལྷ་དང་ལྷ་མིན་འཇིག་རྟེན་མེད། དང་པོའི་དུས་ནི་དུས་མཆོག་ཡིན། ཞེས་གསུངས་པས། དུས་ཀྱི་ཚད་ཇི་ ༦༡༩༽ལྟར་རྩི་བ་ནི། འདི་ལ་བཤད་ཚུལ་མང་དུ་བྱུང་སྟེ། སེམས་ཀྱི་རྣལ་འབྱོར་རྟོགས་པའི་སྐད་ཅིག་མ་གཅིག་ལ་དུས་མཐའི་སྐད་ཅིག་མ་གཅིག

དེ་བརྒྱ་ཉི་ཤུ་ལ་བྱ་རྫོགས་ཀྱི་སྐད་ཅིག་མ་གཅིག དེ་དྲུག་བཅུ་ལ་ཐང་གཅིག དེ་སུམ་ཅུ་ལ་ཡུད་ཙམ་གཅིག དེ་སུམ་ཅུ་ལ་ཟླ་བ་གཅིག ཟླ་བ་གཉིས་ལ་དུས་གཅིག དེ་གསུམ་མམ་ཟླ་བ་དྲུག་ལ་བགྲོད་པ་གཅིག དེ་གཉིས་སམ་ཟླ་བ་བཅུ་གཉིས་ལ་ལོ་གཅིག དེ་ལས་དུས་བཞི་དང༌། དུས་བཞི་ཆེན་པོ་དང༌། བསྐལ་ཆུང་དང༌། བསྐལ་ཆེན་ལ་སོགས་པ་རྣམས་ཀྱི་རྣམ་བཞག་འཇོག་པར་བྱེད་པ་དང༌། འཇམ་དཔལ་རྩ་རྒྱུད་ལས། མིག་གིས་འབྱེད་འཇུལ་བཅུ་ལ་ནི། སྐད་ཅིག་ཙམ་དུ་རབ་ཏུ་བསྟག སྐད་ཅིག་བཅུ་ཤེས་བཤད་པ་ནི། ཡུད་ཙམ་དུ་ནི་ཡོངས་སུ་བརྟག ཡུད་ཙམ་ ༦༢༠༽བཞི་ལ་ཐུན་གཅིག་ཅེས། སྔགས་རིག་པ་ནི་ཡོངས་སུ་བརྟག ཅེས་དང༌། མངོན་མཛོད་ལས། སྐད་ཅིག་མ་བརྒྱ་ཉི་ཤུ་ལ། དེ་ཡི་སྐད་ཅིག་དེ་དག་ཀྱང༌། དྲུག་བཅུ་ལ་ནི་ཐང་གཅིག་གོ ཡུད་ཙམ་ཉིན་ཞག་ཟླ་བ་རྣམས། གོང་ནས་གོང་དུ་སུམ་ཅུ་འགྱུར། ཞག་མི་ཐུབ་དང་བཅས་པ་ཡི། ཟླ་བ་བཅུ་གཉིས་ལ་ནི་ལོ། ཞེས་དང༌། ཡང་གསེར་འོད་དམ་པའི་མདོ་སྡེ་ལས་བྱུང་བའི་ཡན་ལག་བརྒྱད་པའི་སྙིང་པོ་བསྡུས་པ་ལས། སེམས་ཀྱི་རྣམ་པར་རྟོག་པ་བརྒྱ་ཉི་ཤུ་ལ་དེའི་སྐད་ཅིག་མ་ཞེས་བྱ། དེའི་སྐད་ཅིག་མ་གསུམ་ལ་དབུགས་འབྱུང་འཇུག་རྔབ་ཅེས་བྱ། དབུགས་དྲུག་ལ་ཆུ་སྲང༌། ཆུ་སྲང་དེ་དྲུག་བཅུ་འམ་དབུག་སུམ་བརྒྱ་དྲུག་བཅུ་ནི། ཆུ་ཚོད་དེ་དྲུག་བཅུ་ལ་ཞག་གཅིག་སྟེ། དབུགས་ཉི་ཁྲི་ཆིག་སྟོང་དྲུག་བརྒྱའོ། ཞག་སུམ་ཅུ་ལ་ནི་ཟླ་བ། ཟླ་བ་བཅུ་གཉིས་ལ་ནི་ལོ་ ༦༢༡༽སྟེ། དེ་བརྒྱ་ལ་སྐྱེས་བུའི་ཚེ་མཐར་ཕྱིན་པ་ཞེས་བྱའོ། ཞེས་པ་ལྟར་སྐྱེས་བུ་ནད་མེད་ཀྱི་དབུགས་དྲུག་ལ་ཆུ་སྲང་གཅིག དེ་དྲུག་ལ་ཆུ་ཚོད་གཅིག དེ་དྲུག་བཅུ་ལ་ཉི་ཞག་གཅིག་དང༌། ཆོས་དང་རེས་གཟའ་དང་རྒྱུ་སྐྲ་ལ་སོགས་པའི་རྣམ་བཞག་འཇོག་པ་བྱེད་དོ། གཟུགས་ཅན་གྱི་ཚད་ཇི་ལྟར་འཇལ་་་་་་ མངོན་པ་མཛོད་ལས། ལྕགས་ཆུ་རི་བོང་ལུགས་དང་གླང༌། ཉི་ཟེར་རྡུལ་དང་སྲོ་མ་དང༌། སོར་ཚིག་ཞེས་བྱ་གོང་བདུན་འགྱུར།

སོར་མོ་ཉི་ཤུ་བཞི་ལ་འཁྲུ། འཁྲུ་བཞི་ལ་ནི་གཞུང་གང་ངོ༌། དེ་བབརྒྱད་དཔག་ཚད་ཅེས་བྱའོ། དེ་དག་ལྔ་བརྒྱ་རྣམས་ལ་ནི། རྒྱང་གྲགས་དེ་ལ་དགོན་པར་འདོད། ཅེས་བཤད་དོ། ཡང་དཔང་ཚད་འཇལ་བར་བྱེད་པ་ལ་སོར། ལྕི་ཚད་འཇལ་བྱེད་ལ་སྲང༌། བོངས་ཚད་འཇལ་བྱེད་ལ་བྲེ་སོགས་གསུངས་ཏེ། འཆི་མེད་མཛོད་ལས། འཇལ་ ༦༢༢༽བྱེད་སྲང་དང་སོར་དང་བྲེ། མ་རུ་ལྔ་སོགས་མ་ཤ་ཀང༌། དེ་དག་དྲུག་བཅུ་ཞོ་ཡིན་ཏེ། ཞོ་བཞི་ལ་ནི་སྲང་གང་ངོ༌། ཞེས་གསུངས་པ་ཡིན་ནོ། ་་་་་་་་་་་་ དངོས་ནི། གྲངས་ཀྱི་གནས་གཞན་དྲུག་བཅུ་ལ་སོགས་པ་རྣམས་ཏེ་སྤྲོས་པས་ཆོག་གོ གཞན་ཡང་རྩི་ལས། ཨིངྐ། དབྱེ་བ། བསྣན་པ། བགོད་པ། བསྒྱུར་བ་སྟེ་ཡི་གེའི་ཡན་ལག་ལྔ་དང༌། གཟའ། ཚེས། སྐར་མ། སྦྱོར་བ། བྱེད་པ་སྟེ་རྩིས་ཀྱི་ཡན་ལག་ལྔ་དང༌། གཟའ་སོ་སོའི་མྱུར་བ་དང༌། བུལ་བ་དང༌། རྔ་པོ་དང༌། འཁྱོག་པའི་རྐང་པ་གཉིས་བཙལ་བ་དང༌། ཁྱིམ་དང། དེ།དག་གི་དགེ་ལེགས་ཀྱི་རྩིས་དང༌། སྒྲ་གཅན་དང༌། དུས་མེ་དང༌། དེ་དག་གིས་ཉི་ཟླ་འཛིན་པའི་རྩིས་དང༌། དུ་བ་འཇུག་རིང་འཆར་བ་དང་ནུབ་པ་ལ་སོགས་པ་ཕྱིའི་ལས་མཐའི་རྩིས་དང༌། ནང་གི་རྩ་རླུང་དང༌། ཉི་མ་དང༌། ཟླ་བ་དང༌། གཟའ་དང༌། རྒྱུ་སྐར་དང༌། དུས་ ༦༢༣༽སྦྱོར་དང༌། དབུགས་དང༌། ཆུ་སྲང་དང༌། དབྱུ་གུ་དང༌། འཕོ་བ་དང༌། ཐུན་ཚད་དང༌། ཉིན་ཚདད་དང༌། དེ་དག་ལ་བརྟེན་ནས་ཡེ་ཤེས་འཅར་བ་དང་ནུབ་པ་སོགས་དང༌། གཞན་ཡང་ཐུན་མོངས་མ་ཡིན་པའི་དབྱེ་བ་མཐའ་ཡས་སོ། ༈ ད་ནི་འཕྲོས་་་་་་བརྗོད་པར་བྱ་སྟེ། སྐུ་རྟེན་དང་གསུང་རྟེན་སྔར་སྨོས་པའི་ནང་དུ་ཚང་ཞིང༌། ཐུགས་རྗེ་་་་་་་་་་་་ སྤྱི་མིང་བྱེ་བྲག་ལ་བཏགས་པ་མཆོད་རྟེན་ལ་བཞག་སྟེ། དེ་ལ་དབྱེ་ན་རང་བཞིན་ལྷུན་གྱིས་གྲུབ་པའི་མཆོད་རྟེན། བླ་ན་མེད་པའི་མཆོད་རྟེན། བྱིན་གྱིས་བརླབ་པའི་མཆོད་རྟེན། དངོས་གྲུབ་འབྱུང་བའི་མཆོད་རྟེན། ཐེག་པ་སོ་སོའི་མཆོད་རྟེན་བཤད་པ་དང་ལྔ་ཡོད་པལ། དང་པོ་ནི། སྨྲྀ་རིའི་དེ་ཁོ་ན་ཉིད་གྲུབ་པར།

ས་ཡི་ཁྲི་འཕང་ཟུར་བཅུ་གཉིས། གླིང་བཞི་གླིང་ཕྲན་བརྒྱད་ཡིན་ཏེ། བང་རིམ་བདུན་དུ་བརྩེགས་པ་ནི། གསེར་གྱི་ ༦༢༤༽རེ་བདུན་ཤེས་པར་བྱ། ཞེས་སོགས་གསུངས་པ་ལྟར། སྣོད་བཅུད་ཀྱི་འཇིར་རྟེན་རང་བཞིན་ལྷུན་གྲུབ་ཀྱི་མཆོད་རྟེན་དུ་བཞག་པའོ། ་་་་་་་་་ ཐིག་ལེ་དབང་གི་རྒྱུད་ལས། ཚད་མེད་བསམ་ཡས་ལས་བྱུང་འབྲས། ཤར་དུ་བྱམས་པ་རྡོ་རྗེ་བརྩེགས་ལྷོ་དུ་སྙིང་རྗེ་རིན་ཆེན་བརྩེགས། ནུབ་རུ་དགའ་བ་པདྨ་བརྩེགས། བྱང་དུ་བཏང་སྙོམས་རྒྱ་གྲམ་བརྩེགས། རང་བྱུང་རིན་ཆེན་སྣང་བའོ། ཞེས་སོ། གསུམ་པ་བྱིན་གྱིས་བརླབས་པའི་མཆོད་རྟེན་ནི། འཁོར་ལོ་འབྱུང་བའི་རྒྱུད་དུ་གྲགས་པ་ལས། བྱིན་རླབས་སྐུ་གདུང་ཆ་བརྒྱད་གླིང་བཞིར་སྣང༌། ཞེས་གསུངས་པ་ལྟར། ཤར་ལུས་འཕགས་ན། བྱིན་ལྡན་སྙོམས་གཏེར་དང༌། མཐར་ལེགས་གཡུ་དྲུང་ཏོག་གཉིས་ལྷོ་འཛམ་བུའི་གླིང་ན་ཐུགས་རྗེ་སྤྲུལ་པ་དང༌། ཡིད་བཞིན་ལྷུན་གྲུབ་གཉིས། ནུབ་བ་ལོངས་སྤྱོད་ན་དཔེ་མེད་བསམ་འདས་དང༌། རྨད་ ༦༢༥༽གྲགས་ཆོས་དབྱིངས་གཉིས། བྱང་སྒྲ་མི་སྙན་ན་ཡོན་ཏན་རིན་ཆེན་བརྩེགས་དང༌། ཁམས་གསུམ་བེད་རྒྱས་སྒྲོན་མེའི་མཆོད་རྟེན་གཉིས་རྣམས་བཞུགས་པར་བཤད་དོ། བཞི་དངོས་གྲུབ་་་་་་་་བདུད་རྩི་མཆོག་གི་རྒྱུད་ལས། རོ་ཡི་བསྲུང་མ་ཆེན་པོ་ནི། མ་མོ་ཆེན་མོ་བརྒྱད་བཞག་གོ མཆོད་རྟེན་བརྒྱད་དུ་རྣམ་པར་བཞག དེ་དག་རྟེན་གནས་ཆེན་པོ་ཡང༌། མཆོད་རྟེན་བརྒྱད་དུ་རྣམ་པར་བཞག ཅེས་པའི་འགྲེལ་པར། སྔོན་ཧེ་རུ་ཀས་དྲག་པོ་བཏུལ་བའི་ཚེ་ཡུལ་བརྒྱད་ཀྱིས་དུར་ཁྲོད་བརྒྱད་དུ། མ་མོ་བརྒྱད་ཀྱི་རྟེན་དངོས་གྲུབ་འབྱུང་བའི་མཆོད་རྟེན་བརྒྱད་བྱུང་བ་ནི། མ་གྷ་དྷར་བདེ་བྱེད། སེངྒ་ལར་རི་བོ་ཏ་ལ། བལ་པོར་བྱ་ཁྲི་ཁ་ཤོར། སེང་གེའི་གླིང་དུ་གེའུ་དོ་ན། ལི་ཡུལ་དུ་གོ་ཡ་ལ་པཱ་ལ་གྷནྡྷ་ཁ་ཆེར་ཀ་ན་ཀ། ཟ་ཧོར་དུ་བདེ་སྤྱོད་གཞོན་ ༦༢༦༽ནུའི་མཆོད་རྟེན་ནོ། ལྔ་པ་ཐེག་པ་སོ་སོའི་མ་ཆོད་རྟེན་བཤད་པ་མ་གསུམ་སྟེ།

དང་པོ་ཉན་ཐོས་ཀྱི་མཆོད་རྟེན་ནི། ཆོས་གོས་བཞི་ལྟབ་ཀྱི་སྟེང་དུ་ལྷུང་བཟེད་སྤུབ་པ་ལ་མཁར་གསིལ་གཙུགས་པ་ལྟ་བུའོ། གཉིས་པ་རང་རྒྱལ་གྱི་མཆོད་རྟེན་ནི། རྨང་གྲུབ་བཞིའི་སྟེང་དུ་ངོས་གྲུབ་བཞི་བང་རིམ་ཟླུམ་པོ་བང་རིམ་བཅུ་གཉིས་པ་འཁོར་ལོ་རྩིབས་བརྒྱད་པ་ཅན་ནོ། གསུམ་པ་བྱང་སེམས་་་་་་མཆོད་རྟེན་ནི། ལྷུང་བཟིད་སྤུབ་པ་ལྟ་བུ་བིམ་པའི་ཟླུམ་པོ་དང༌། ཁང་བུ་ལྟ་བུ་དང༌། རྒྱལ་མཚན་ལྟ་བུའི་མཆོད་རྟེན་བརྒྱད་ལ་སོགས་པ་ལྟ་བུའོ། འདུལ་བ་ལུང་ལས་ནི། ཆོས་འཁོར་ལ་གདུགས་དང༌། གདུགས་ལ་ཆར་ཁེབས་སུ་བཏགས་ནས། སོ་སྐྱེའི་གདུགས་མེད་པའི་བྱི་བོའོ། ཉན་ཐོས་ཀྱི་འབྲས་བུའི་གྲངས་ཀྱི་གདུགས། རང་རྒྱལ་གྱི་གདུགས་བདུན། སངས་རྒྱས་ཀྱི་གདུགས་བཅུ་གསུམ། ཆར་ཁེབས་ཏོག་དང་བཅས་ ༦༢༧༽པ་རྣམ་པ་ཐམས་ཅད་པར་གསུངས་སོ། རྒྱུད་སྡེ་སོ་སོའི་དབང་དུ་བྱས་ན། བྱ་སྤྱོད་ཀྱི་མཆོད་རྟེན་བང་རིམ་ནང་དུ་བཅག་ཅིང་ཕྱིར་འབུར་བའམ། དབུས་འབུར་ལ་མཐའ་གཉིས་ནང་དུ་བཅུ་གསུམ་པ་འཁོར་ལོ་བཅུ་གཉིས་པ་ལ་སོགས་པའང་བཤད་པར་གྲགས་རྣལ་འབྱོར་རྒྱུད་ཀྱི་སྔར་བཤད་པའི་རྡོ་རྗེ་བརྩེགས་པ་སོགས་དང༌། བླ་མེད་ཀྱི་དུས་འཁོར་སོགས་ནས་གསུངས་པ་རྣམས་སོ། ཁྱད་པར་ལས་ཀྱི་མཐའ་བརྗོད་པའི་མདོ་ལས། སྤྲུལ་པ་མཛད་པ་སྔོན་བསྟན་ཕྱིར། མཆོད་རྟེན་བརྒྱད་དུ་སྐུ་གདུང་བཞག ཞེས་བཤད་པ་ལྟར་དཔལ་མགོན་འཕགས་པ་ཀླུ་སྒྲུབ་ཀྱིས་ཡོངས་གྲགས་དང་མཐུན་པར་སྟོན་པ་འདིའི་མཛད་པ་ཀྱད་པར་ཅན་ལ་བརྟེན་ནས་གནས་ཆེན་པོ་བརྒྱད་ཀྱི་མཆོད་རྟེན་ལ་བསྟོད་པ་ཡུལ་ལྗོངས་དེ་དང་དེའི་སྐྱེ་བོ་སྤྲོ་བ་བསྐྱེད་རེ། དུས་སྟོན་བྱ་བའི་ཕྱིར་དུ་བརྩེགས་པ་ ༦༢༨༽ཤཱཀྱ་ཐུབ་པའི་མཆོད་རྟེན་བརྒྱད་དུ་གྲགས་པ་ནི། དེ་ལ་མཆོད་རྟེན་གྱི་མཚན་གྱི་རྣམ་གྲངས། དང་པོ་གྲོང་ཁྱེར་སེར་སྐྱར་སྐུ་བལྟམ་ཚེ་གཏེར་ཁ་བརྒྱད་སོགས་དགེ་མཚན་དུ་མ་བྱུང་བཀྲ་ཤིས་འབྱུང་བའམ་ཞབས་ཀྱི་གོམ་པ་བདུན་བོར་བས་པདྨ་བདུན་བྱུང་བ་སོགས་དང་འབྲེལ་བར་པད་སྤུངས་དབྱིབས་ཟླུམ་པོ་པདྨའི་དབྱིབས་ཅན་གྱི་བམརིམ་བཞིའམ་བདུན་དུའང་བཤད་པ་པདྨ་དང་འཁོར་ལོས་སྤྲས་པ་སེར་སྐྱར་ལུམ་བིའི་ཚུལ་དུ་ཟས་གཙང་སོགས་ཀྱིས་བཞེངས་པའི་པད་སྤུངས་མཆོད་རྟེན།

གཉིས་པ་རྒྱལ་པོའི་ཁྱབ་ཏུ་མངོན་པར་བྱང་ཆུབ་པའི་དུས་དབྱིབས་གྲུ་བཞི་བང་རིམ་བཞི་པ་གཟུགས་ཅན་སྙིང་པོ་སོགས་ཀྱིས་བཞེངས་པའི་བྱང་ཆེན་མཆོད་རྟེན། ཝ་ར་ཎཱ་་་་་་་་ བསྐོར་བའི་ཚེ། གྲུ་བཞི་བང་རིམ་བཞི་པ་གློ་འབུར་དང་བཅས་པ་སྒོ་རབ་བརྒྱ་རྩ་བརྒྱད་པ། འབྲིང་ང་དྲུག་ ༦༢༩༽ཐ་མ་བཅུ་དྲུག་པར་ཡོངས་གྲགས་བཞེད་ཀྱང༌། ཕྱོགས་རེར་སྒོ་བཞི་རེ་བྱེད་པ་བདེན་པ་བཞི། བརྒྱད་རེ་བྱེད་པ་རྣམ་ཐར་བརྒྱད། བཅུ་གཉིས་བྱེད་པ་རྟེན་འབྲེལ་བཅུ་གཉིས། བཅུ་དྲུག་ཏུ་བྱེད་པ་སྟོང་ཉིད་བཅུ་དྲུག་མཚོན་པ་ལྔ་སྡེ་བཟག་པོས་བཞེངས་པའི་བཀྲ་ཤིས་སྒོ་མང་མཆོད་རྟེན། བཞི་པ་མཉན་ཡོད་དུ་ཆོ་འཕྲུལ་བསྟན་པའི་ཚེ་གྲུབ་བཞི་བང་རིམ་བཞི་པ་ཕྱོགས་རེར་གློ་འབུར་དང་བཅས་པ་ལི་ཙ་བྱི་སོགས་ཀྱིས་ཛེ་ཏའི་ཚལ་དུ་བཞེངས་པའི་མུ་སྟེངས་ཕམ་བྱེད་དམ་ཆོ་འཕྲུལ་མཆོད་རྟེན། ལྔ་པ་སུམ་ཅུ་རྩ་གསུམ་གྱི་གནས་སུ་ཡུམ་ལ་ཆོས་གསུངས་བདེན་པ་ལ་བཀོད་ནས་ནམ་མཁའ་ལས་བབས་ནས་ཕེབས་དུས་བང་རིམ་བཞི་པའམ་བརྒྱད་པ་ངོས་རེར་གློ་འབུར་དང་བཅས་པའི་གློ་འབུར་གྱི་དབུས་ན་ཐེམས་སྐས་ཡོད་པ་གསལ་ལྡན་དད་པ་ཅན་རྣམས་ཀྱིས་བཞེངས་པའི་ལྷ་བབས་སམ་ ༦༣༠༽ཡང་ན་སུམ་བཅུ་རྩ་གསུམ་ལྷའི་མཆོད་རྟེན་དུ་གྲགས་པའོ། དྲུག་པ་རྒྱལ་པོའི་ཁན་ཏུ་ལྷ་བྱིན་གྱིས་དགེ་འདུན་དབྱེན་བྱས་པ་མཆོག་ཟུང་གིས་བསྡུམས་པའི་དུས་བང་རིམ་བཞི་པ་གྲུབ་བཞི་ཟུར་བཞི་མཉམ་པར་བཅད་པའོ། རྒྱལ་བྱེད་པ་སོགས་མ་གྷ་དྷ་པ་རྣམས་ཀྱིས་བཞེངས་པའི་འོད་ཟེར་ཅན་ནམ་བྱམས་ངོས་ཀྱང་བྱ་ཞིང་དབེན་བསྡུམས་མཆོད་རྟེན། བདུན་པ་ཡངས་པ་ཅན་དུ་སྐུ་ཞེ་ཟླ་བ་གསུམ་བྱིན་གྱིས་བརླབས་པའི་ཟླུམ་པོ་བང་རིམ་གསུམ་པ་དེའི་གྲོང་ཁྱེར་པ་རྣམས་ཀྱིས་བརྩེགས་པའམ། ཡང་ན་འགའ་ཞིག་ཏུ་ལྷས་བརྩིགས་པར་གྲགས་པའི་བྱིན་བརླབས་སམ་རྣམ་རྒྱལ་མཆོད་རྟེན། བརྒྱད་པ་རྩྭ་མཆོག་ཏུ་མྱ་ངན་ལས་འདས་པའི་ཚེ་བང་རིམ་མེད་པ་གདན་ཁྲིའི་སྟེང་དུ་བུམ་རྟེན་ཡན་ཛད་བཞུགས་པ་རྩྭ་ཅན་གྱི་གྱད་རྣམས་ཀྱིས་བརྩིགས་པའི་མྱང་འདས་མཆོད་རྟེན།

གཞན་ཡང་སྐུ་ ༦༣༡༽གདུང་ཆ་བརྒྱད་དུ་བགོས་པའི་མཆོད་རྟན་ཆེན་པོ་བརྒྱད་དང༌། རས་ཚིག་པའི་མཆོད་རྟེན། མ་ཚིག་པའི་མཆོད་རྟེན། སོལ་བའི་མཅོད་རྟེན་ཏེ་བཅུ་གཅིག ཚེམས་སེ་མཆེ་བ་ལྷ་དང་སྲིན་པོས་ཁྱེར་བའི་མཆོད་རྟེན། ཕྱིས་ཆོས་རྒྱལ་མྱ་ངན་མེད་ཀྱིས་དེ་བཞིན་གཤེགས་པའི་རིང་བསྲེལ་བཞུགས་པ་མཆོད་རྟེན་བྱེ་བ་དུས་གཅིག་ལ་བཞེངས་པའི་མཆོད་རྟེན་སོགས་དང་མྱ་ངན་ལས་མ་འདས་གོང་དུ་དབུ་སྐྲ་དང་སེན་མོའི་མཆོད་རྟེན་སོགས་དཔག་ཏུ་མེད་དེ། གཙོ་བོ་སྔ་མ་བརྒྱད་དུ་ཅི་རིས་པར་འདུས་ལ། དིང་སང་དེ་བཞིན་གཤེགས་པའི་རིང་བསྲེལ་བཞུགས་ན་ནི་གང་ཟག་སུའི་ཆེད་དུ་བཞེངས་ཀྱང་བརྒྱད་པོ་གང་རུང་གི་རྣམ་པ་ཅན་རྣམ་པ་ཐམས་ཅད་པར་བྱ་དགོས་ཞེས་བཤད་དོ། ཞར་བྱུང་བསྟན་པའི་གནས་ཚད་བཤད་པ་ནི། འདུལ་བ་ཕྲན་ཚེ་ཚོགས་ལས་བསྟན་པ་ལོ་ལྔ་སྟོང་དུ་ ༦༣༢༽བཤད་པ་དང༌། འཕགས་པ་བློ་གྲོས་མི་ཟད་པར་བསྲན་པའི་མདོ་ལས། སླད་མའི་དུས་ལཐ་བརྒྱ་ཐ་མ་ལ། ཞེས་པའི་འགྲེལ་པར་ཤཱཀྱ་ཐུབ་པའི་བསྟན་པ་འབྲས་བུ་ཐོབ་པ་དང༌། ཤིན་ཏུ་རྒྱས་པའི་དུས་ནི་ལོ་སྟོང་ཞིག་འཛམ་བུའི་གླིང་དུ་གནས་སོ། དེ་ཡང་ཕྱེད་དུ་བགོས་ཏེ། ལྔ་བརྒྱ་པ་སྔ་མ་ནི་འཕེལ་བའི་དུས་སུ་བཞག་ལ་ལྔ་བརྒྱ་ཐ་མ་ནི་འབྲི་བའི་དུས་ཞེས་བྱའོ། ཞེས་དང༌། སྙིང་རྗེ་པདྨ་དཀར་པོ་ལས། ང་མྱ་ངན་ལས་འདས་ནས་ལོ་སྟོང་དུ་དམ་པའི་ཆོས་གནས་པར་གྱུར་ཅིག ཡང་ལོ་བརྒྱར་དམ་པའི་ཆོས་ཀྱི་གཟུགས་བརྙན་གནས་པར་གྱུར་ཅིག ཅེས་དང༌། ཟླ་བའི་སྙིང་པོས་ཞུས་པའི་མདོ་ལས། ང་མྱ་ངན་ལས་འདས་ནས་དམ་པའི་ཆོས་ཀྱི་གཟུགས་བརྙན་ལོ་ཉིས་སྟོང་དུ་གནས་པར་འགྱུར་རོ། ཞེས་དང༌། ཆོས་ཉིད་རང་གི་ངོ་བོ་ལས་མི་གཡོ་བ་ཐ་དད་པར་སྣང་བའི་མདོར། འཇམ་དཔལ་ ༦༣༣༽ང་མྱ་ངན་ལས་འདས་ནས་ལོ་ལྔ་བརྒྱ་དང༌། དགུ་བརྒྱ་དང༌། སོ་དགུ་བརྒྱ་དང༌། ཉིས་སྟོང་དང༌། ཉིས་སྟོང་ལྔ་མྱའི་བར་དུ་ཆོས་ལ་བརྟག་བའི་མཐའ་ལྔ་པོ་འདི་དག་ལ་སོ་སོར་རྟོག་པའི་གང་ཟག་རིམ་པས་འབྱུང་ངོ༌།

ཞེས་དང༌། རྡོ་རྗེ་བཅོད་པའི་འགྲེལ་པར། ལྔ་བརྒྱ་ཐ་མ་ལ། ཞེས་བྱ་བ་ལ། བརྒྱ་ཕྲག་ལྔའི་ཚོགས་ནི་ལྔ་བརྒྱ་སྟེ་བཅོམ་ལྡན་འདས་ཀྱི་བསྟན་པ་ལྔ་བརྒྱ་ཕྲག་ལྔའི་བར་དུ་གནས་ཞེས་གྲགས་པས། དེའི་ཕྱིར་ཐ་མ་ཞེས་བྱེ་བྲག་ཏུ་གསུངས་སོ། ཞེས་དང༌། བསྐལ་བཟང་ལས། དམ་པའི་ཆོས་ལྔ་བརྒྱའི་བར་དུ་གནས་སོ། ལོ་ལྔ་བརྒྱའི་བར་དུ་ནི་དམ་པའི་ཆོས་ལྟར་སྣང་ངོ༌། ཞེས་དང༌། དཾཥྚ་སེ་ནའི་འབུམ་ཊཱིག་ཏུ། ཕྱི་མིའི་དུས་ལྔ་བརྒྱ་ཐ་མ་ཞེས་པ། བཅོམ་ལྡན་འདས་ཀྱི་བསྟན་པ་ལོ་ལྔ་སྟོང་དུ་དུ་གནས་པ་ལ་སྟོང་ཕྲག་རེ་རེ་ཕྱེད་ཕྱེད་རུ་བཅད་པས། ལྔ་བརྒྱ་ཕྲག་ ༦༣༤༽བཅུ་ལ་ལེའུ་བཅུར་འགྱུར་ཏེ། དེ་ལ་ལྔ་བརྒྱ་པ་དག་པོ་དག་གཉིས་པ་དང༌། གསུམ་པ་རྣམས་ལ་རིམ་པ་ལྟར་དགྲ་བཅོམ་པ་དང་ཕྱིར་མི་འོང་བ་དང་རྒྱུན་དུ་ཞུགས་པ་མང་དུ་བྱུང་བས་དེ་རྣམས་ཀྱི་ལེའུ་ཞེས་བྱ་སྟེ་ཁོང་དུ་ཚུལ་ཁྲིམས་དང་ལྡན་པ་མང་དུ་བྱུང་བས་དེ་རྣམས་ཀྱི་ལེའུ་ཞེས་བྱ་སྟེ་སྒྲུབ་པའི་དུས་ཀྱི་ལེའུ་གསུམ་དང༌། དེ་ནས་ལྔ་བརྒྱ་བདུན་པ་དང་བརྒྱད་པ་དང་དགུ་པ་རྣམས་ལ་རིམ་པ་བཞིན་མངོན་པ་དང་མདོ་སྡེ་དང་འདུལ་བ་སྟོན་པ་མང་དུ་འབྱུང་བས་དེ་རྣམས་ཀྱི་ལེའུ་སྟེ་ལུང་གི་ལེའུ་གསུམ་དང༌། ལྔ་བརྒྱ་པ་བཅུ་པ་ནི། རབ་ཏུ་བྱུང་བའི་རྟགས་ཙམ་ལས་ལྟ་སྤྱོད་རྣམ་མ་དང་མི་ལྡན་པས་རྟགས་ཙམ་འཛིན་པའི་ལེའུ་སྟེ་འདི་ལ་ལྔ་བརྒྱ་པ་ཐ་མ་ཞེས་བྱའོ་ཞེས་བཤད་དོ། དེ་ལྟར་ན་མཁས་པ་ཕལ་ ༦༣༥༽ཆེར་ལོ་སྟོང་ལ་སོགས་པ་དགོངས་པ་ཅན་དང༌། ཡང་དག་པའི་བསྟན་པའི་གནས་ཚད་ལྔ་སྟོང་ཉིད་ཞལ་མཐུན་པ་ཤད་ཆེ་བ་དང༌། ལུང་དང་ཡང་མཐུན་ཤས་ཆེ་བས་རེ་ཞིག་འདིར་ཡང་ལྔ་སྟོང་དུ་གནས་པ་ཁས་བླང་ངོ༌། དེ་ལྟར་འདས་ལོ་ཕུག་ལུགས་དང་བསྟུན་ནས་བརྩིས་ན་སྔར་ཕན་འབྲས་བུའི་དུས་གསུམ་དང༌། སྒྲུབ་པའི་དུས་ལས་ཤེར་ཏིང་གཉིས་དང༌། ཚུལ་ཁྲིམས་ལས་གྱ་དྲུག་ཙམ་འདས་ཤིང༌། ད་ཕྱིན་ཚུལ་ཕྲིམས་་་་་་་ ལུང་གི་དུས་གསུམ།

རྟགས་ཙམ་འཛིན་པ་སྟེ། ལྔ་བརྒྱ་ཕྲག་ལྔར་ཉེ་བ་ཙམ་ཡོད་པར་གཏེར་ཆེན་བླ་མ་ཉིད་ཀྱིས་གསུངས་སོ། ངེས་དོན་ཐུན་མངོས་བ་ཡིན་པའི་བསྟན་པའི་གནས་ཚད་ནི། གསེར་འོད་དམ་པ་ལས། སངས་རྒྱས་མྱ་ངན་ཡོངས་མི་འདའ། ཆོས་ཀྱང་ནུབ་པར་མི་འགྱུར་རོ། ཞེས་དང༌། ཡིད་བཞིན་རྣམ་པར་བཀོད་པའི་རྒྱུད་ལས། སེམས་ཅན་ཀུན་གྱི་ཚོགས་ཆེན་པོ། ཇི་སྲིད་རྣམ་པར་གནས་དེ་སྲིད། སངས་རྒྱས་སྤྲུལ་པ་རྒྱུན་མི་ཆད་གྲོལ་བའི་ཆོས་ཀྱང་ནུབ་པ་མེད། ཅེས་གསུངས་པའི་ཕྱིར། ཆོས་འབྱུང་བསྟན་པའི་ཉི་མ་ལས། རིག་གནས་་་་་་་་་་་་་་་་་་་་་་་༦༣༦༽ཚད་བཤད་སྐབས་ཏེ་གསུམ་པའོ། སྨྲས་པ་མཐའ་མེད་འཁོར་བའི་འཇིག་རྟེན་འདིར། མཐས་ཡས་བཤེས་གཉེན་ཚུལ་བཟུང་སྟེ། མཐའ་བྲལ་དབུ་མའི་ལམ་བསྟན་ནས། མཐའ་དབུས་མེད་པ་ཆོས་ཀྱི་དབྱིངས། རྩོལ་མཛད་མཁས་གྲུབ་མ་ལུས་པའི། ཕུལ་བྱུང་ངོ་མཚར་མཛད་པའི་གཏམ། ཐོས་ཆུང་བདག་འདྲའི་བློའི་མུན་སེལ། ཆོས་འབྱུང་བསྟན་པའི་ཉི་མ་འདི། ཉུང་གསལ་གྲོང་ཚིག་བརྗོད་པས་བརྩམས་འགལ་འཁྲུལ་ནོངས་པའི་ཕུང་པོ་རྣམས། བླ་མ་ལྷ་དང་འཕགས་པའི་ཚོགས། མཁས་གཉན་ཀུན་གྱི་སྤྱན་སྔར་བཤགས། ཀྱེ་མ་དིང་སང་དུས་སྐབས་འདིར། ལྷག་བཟང་པོས་བསྟན་པ་དང༌། སེམས་ཅན་ཕན་པའི་ལས་བྱས་ན། དཀར་པོའི་བྱ་བཞིན་མི་བདེར་འགྱུར། ཀུན་དང་བསྟུན་ན་བཅོས་ཆུང་ཟེར། མ་སྨྲས་བཏང་སྙོམས་འདུག་གྱུར་ན། གྱོང་པོ་ཤིང་གི་ལག་པ་ཅན། རྒྱངས་ཏེ་ཕྱིན་ན་དྲིན་བགྲངས་ཟེར་ཅེར་དུ་བསྡད་ན་ཀུན་གྱིས་དམོད། ཇི་ལྟར་བྱས་ཀྱང་མ་བདེ་བས། བསམ་གཏན་ཁང་བུར་ཡིབས་ནས་སུ། བསམ་གཏན་གྲོགས་ཀྱི་ཟོལ་དག་ཏུ། ༦༣༧༽བསམ་གཏན་ཐུན་གྱི་བར་རྣམས་སུ། བསམ་གཏན་ཡིད་ལ་འདི་བྱས་སྤེལ། འདི་ལས་བྱུང་བའི་དགེ་བ་གང༌། ལུས་བསྐྱེད་ཕ་མས་ཐོགས་དྲངས་པའི། སེམས་ཅན་རྣམས་དང་ཐུན་མོངས་སུ། བྱས་ཏེ་བྱང་ཆེན་རྒྱུད་བསྔོའོ། དེ་ལྟར་ཆོས་འབྱུང་བསྟན་པའི་ཉི་མ་ཞེས་བྱ་བ་འདི་ནི། ་་་་་་་ཆོས་ཀྱི་རྒྱལ་པོ་གཏེར་བདག་གླིང་་་་་་་ཡབ་སྲས་ཀྱི་བཀའ་དྲིན་གྱིས་འཚོ་བའི་སྨིན་གླིང་གྲ་བའི་ཐ་ཤམ་བ་ཤཱཀྱའི་དགེ་སློང་ཨོ་རྒྱན་ཆོས་གྲགས་ཀྱིས།

སྔོན་གྱི་ཡིག་རྙིང་རྣམས་དང་གཏེར་ཆེན་བླ་མ་དང་ཡབ་སྲས་ཀྱི་གསུང་གི་བདུད་རྩི་མང་དུ་ཐོས་པ་ལ་བརྟེན་ནས་རང་ལོ་ང་དྲུག་པ་བསམ་གཏན་གྱི་ཐུན་བར་རྣམས་སུ་བྲིས་ཏེ་ལྕགས་ཕག་མགོ་ཟླའི་ཡར་ཚེས་ལ་རྫོགས་པར་བགྱིས་པའོ། འདི་ཀྱང་བསྟན་པ་རིན་པོ་ཆེ་དར་རྒྱས་པའི་རྒྱུར་གྱུར་ཅིག། སརྦ་མངྒ་ལཾ།། 